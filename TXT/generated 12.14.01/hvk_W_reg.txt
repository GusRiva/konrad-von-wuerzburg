v_1 ein keiser Otto waz genant v_2 dez mankraft manic lant v_3 mit vorhten undertaenic wart v_4 schoen und lanc waz in im der bart v_5 wan er in zoch vil zarte v_6 Waz er bî dem barte v_7 swuor daz hielt er allez war v_8 er hette roetelehtes hâr v_9 und waz zuo mal ein übel man v_10 sîn herze in argem zornic bran v_11 daz wîzet er an maniger stat v_12 der wider in ie getât v_13 der muost daz leben hân verlorn v_14 zuo hant ûf sînen tôt gesworn v_15 von dez keisers munt wart v_16 ir arnt ez sam mir dîner bart v_17 der muoste sterben allzuhant v_18 wan er keine genade vant v_19 an dem keiser danne v_20 sust hete er manigem manne v_21 daz leben und den lîp benomen v_22 der von sînen genaden komen v_23 waz durch grôze schulde werc v_24 sît hete er da zuo Babenberc v_25 in der guoten vesten wît v_26 gemachet ein hôchgezît v_27 daz waz zuo einen ôstern v_28 dar komen ûz den klostern v_29 manic apt ûf den hof v_30 und manic werder bischof v_31 v_32 v_33 vrîen graven dienstman v_34 diu daz rîche gehôrten an v_35 und auch den keiserlichen voget v_36 die komen alle dar gezoget v_37 mit wunneclicher processe v_38 da man gesungen messe v_39 het an dem ôsterlichen tac v_40 da huop sich sunder leides klage v_41 diu tafel wurden wol bereit v_42 und wart brôt darûf geleit v_43 und manic edel trincvaz v_44 daz ûf gesezet umbe daz v_45 wen der keiser Otte v_46 mit sîner vürsten rote v_47 von der kirchen kaeme v_48 daz er wazzer naeme v_49 und ginc ezzen alzehant v_50 dô waz durch aventiure gesant v_51 ein edel juncherre dar v_52 schoen und lieht gevar v_53 zemal an sînem lîp erschîn v_54 daz im diu liute alle gemein v_55 hôhen prîs gaben v_56 sîn vater waz in Swaben v_57 ein herzoge sô gewaltic v_58 dez gulte manecvaltec v_59 solt erben er allein v_60 der ſelbe knabe rein v_61 dez selben tages er dô gie v_62 vür den tisch und lie v_63 von im diu wîzen hende sîn v_64 und nam ein lindez brot darin v_65 v_66 v_67 davon er brach als noch diu kint v_68 ini dez gesites sint v_69 v_70 daz sie gerne ezzen vruo v_71 wan sie der künic trîbt darzuo v_72 dô der juncherre wert v_73 dez brotes het alda begert v_74 und het gebrochen dar ab v_75 dô ginc aldort mit sîn stab v_76 der keisers truhsaeze v_77 und schuof daz man ezze v_78 v_79 v_80 v_81 v_83 dez siten waz alsô gewant v_82 daz er wart zornic alzehant v_84 und muote in sere ein cleines kint v_85 dez lief er an den jungelinc v_86 mit dem stab den er truoc v_87 damit er in ûf daz houbet sluoc v_88 den junchherren lieht und klâr v_89 daz im schedel und gar v_90 wart von dem bluot naz v_91 dez viel er nider und saz v_92 und weinte manigen heizen trahen v_93 daz in der truhsaeze slahen v_94 getorste daz sach ein helt v_95 und waz ein ritter ûzerwelt v_96 und hiez von Kempten Heinrich v_97 dez edelen muot hette sich v_98 sô vrîer manheit angenomen v_99 und waz von swaben dar komen v_100 mit dem kint als man ez laz v_101 wan ez sîn zucht meister waz v_102 daz kint er triutlichen zôch v_103 daz man den juncherren hôch v_104 als unerbermeclîchen sluoc v_105 daz muot in sere und übel genuoc v_106 er sprach wie habt ir sô getobt v_107 daz ir den vürsten hochgelobt v_108 v_109 v_110 v_111 v_112 v_113 v_114 sô rehte sere habt geslagen v_115 ich wil iuch 'z werlîchen sagen v_116 ir werbet sere umb ungedult v_117 daz ir sô gar an alle schult v_118 habt geslagen den herren mîn v_119 daz lat iuch gar unmaerer sîn v_120 sprach der truhsaeze v_121 ez ist mir wol gemaeze v_122 daz ich die ôden schelke v_123 umb ir bôsheit welke v_124 und ir ieslichen baere v_125 und sîn unzuht alhie waere v_126 wer zuo hove unzühtic ist v_127 lat die rede in kurzer vrist v_128 blîben algemeine v_129 ich vürhte iuch alsô kleine v_130 als der habich tuot daz huon v_131 waz werlt ir darumb tuon v_132 daz ich den herzogen sluoc v_133 daz wirt iuch bekant genuoc v_134 sprach von Kempten Heinrich v_135 ez wird gerochen sicherleich v_136 v_137 v_139 ir ungenaemer boesewiht v_138 ich vertrag iuch lenger niht v_140 wie torst ir ie den tac geleben v_141 daz ir dem kinde habt gegeben v_142 sô ungevüege buhse v_143 daz iuwer herz unkiusche v_144 sô dicke unedellîchen tuot v_145 dez muoz vergiezen iuwer bluot v_146 den sal und disen vlecken v_147 damit nam er einen stecken v_148 hoch grôzer denne ein reitel v_149 und sluoc daz im die scheitel v_150 ûfgienc als ein ei v_151 und im daz houbet spielt enzwwi v_152 alsô die topf schirben v_153 daz er begunde zirben v_154 umb und umb sam ein topf v_155 daz im hirn und kopf v_156 wart erschellet sô sprech ich v_157 dez viel er ûf den esterîch v_158 und lac gar jaemerlichen tôt v_159 der sal wart von bluote rot v_160 sich huop engestlicher dôz v_161 ein gebreht michel und grôz v_162 der keiser waz von kirchen komen v_163 und het wazzer da genomen v_164 und waz gesezzen an den tisch v_165 daz bluot begonde er alsô vrisch v_166 dort ûf dem Osterîch esterîch sehen v_167 er sprach waz ist hie geschehen v_168 wer hat hie den sal betreinet v_169 und dise tat beschemet v_170 daz ez sô bluotec worden ist v_171 dô begonde im in der vrist v_172 sîn werdes ingesinde sagen v_173 daz sîn truhsaeze erslagen v_174 laege zuo der zît alda v_175 vor zorn sprach der keiser ja v_176 wer hat an im beswaeret mich v_177 daz west ich gerne sicherlîch v_178 da sprach aller menschlîch v_179 daz tet von Kempte Heinrich v_180 v_181 da sprach der keiser reiche v_182 nun wizzet sicherlîche v_183 hat er im den lîp benomen v_184 sô ist er allzevruo bekomen v_185 her von Swaben in dis lant v_186 schier wirt nach im gesant v_187 vür mîn antlütze her v_188 ich vrâge in schier warumb er v_189 hab sô sere mir geschat v_190 dô wart der ritter gelat v_191 vür den keiser vreissam v_192 dô er vür den keiser kam v_193 und in mit ougen angesach v_194 mit zorne dô der keiser sprach v_195 sagt wie habt ir sô getobt v_196 daz mîn truhsaeze hôchgelobt v_197 ist von iuch ermordet v_198 ir habt ûf iuch gehordet v_199 mîn ungenade manicvalt v_200 iuch sol mîn keiserlich gewalt v_201 erzeiget werden sere v_202 ir habt mînes hoves ere v_203 und mînen prîs zerbrochen v_204 daz wirt an iuch gerochen v_205 diser mein und die geschiht v_206 daz man den truhsaezen siht v_207 hie zuo tod erlempten v_208 genad herr sprach von Kempten v_209 der unverzagte Heinrich v_210 v_211 v_212 lat hie genad vinden mich v_213 durch got und iuwer hulde v_214 geruchet mîn schulde v_215 vernemen und mîn unschuld v_216 hab ich mit keiner ungedult v_217 verdient iuwer vientschaft v_218 sô lat mich iuwer mankraft v_219 vellen und beigen v_220 mac aber ich erzeigen v_221 daz die schuld sî niht mîn v_222 sô geruchet mir genaedec sîn v_223 daz ir mir arges niht entuot v_224 durch den got der hiut erstuont v_225 an disem ôsterlichen tac v_226 sô günnet mir daz ich bejag v_227 iuwer hôhen saelden gunst v_228 wenn ir habt die vernunft v_229 daz ir von art bescheiden sît v_230 nun eret dise hôchgezît v_231 an mit vil armen hiute v_232 lat mich der werden liute v_233 geniezen die man schouwet hie v_234 kein schuld waz sô grôz nie v_235 da sî genad bî ein teil v_236 nun günnet mir daz ich daz heil v_237 und iuwer huld erwerbe v_238 sô daz ich niht ersterbe v_239 der keiser übel und rôt v_240 der red im antworte bôt v_241 ûz sînen grimmen herzen v_242 er sprach dez todes smerzen v_243 den hie mîn truhsaeze treit v_244 davon sô leid ich arbeit v_245 daz ich niht willen hab darzuo v_246 daz ich iuch kein genade tuo v_247 umb iuwer grôze schulde v_248 mîn keiserliche hulde v_249 diu sol iuch immer sîn verspart v_250 ir arnt ez sam mir diser bart v_251 v_252 v_253 der unverzagete Heinreich v_254 verstuont wol bî dem eide sich v_255 den der übel keiser tet v_256 daz er an derselben stet v_257 muost daz leben hân verlorn v_258 daz waz im ûz der mâzen zorn v_259 v_260 v_261 v_262 v_263 v_264 v_265 v_266 er sprach aller erst erkenn ich wol v_267 daz ich benamen sterben sol v_268 nun ist ez zît daz ich mich wer v_269 und daz leben mîn erner v_270 sô ich aller beste kan v_271 damit der ûzerwelte man v_272 swinde vür den keiser spranc v_273 und nam in mit dem barte lanc v_274 und zoch in snell über den tisch v_275 ez waer wilt pret oder visch v_276 waz vür den keiser dar waz braht v_277 daz viel alles in den baht v_278 vast er in mit dem barte dans v_279 daz im kinn und vlans v_280 wart hares vil beroubet v_281 sîn keiserliches houbet v_282 wart sêr beschimphert v_283 diu krone hochgeziert v_284 dar ûf gesetzet waz v_285 diu viel auch in den palaz v_286 und all sîn rîche zierheit v_287 er het in under sich geleit v_288 dô zuo den selben zîten v_289 zuckt er von der sîten v_290 ein messer scharf gewetzet v_291 daz het er im gesetzet v_292 vest an die keln hin v_293 mit der hant begunt er in v_294 vast umb den kragen würgen v_295 er sprach ir lat mich bürgen v_296 enphâhen und sicherheit v_297 daz mir iuwer hulde sî bereit v_298 und iuwer genade werde v_299 oder ir muozt ûf der erde v_300 daz leben hân von mir verlorn v_301 den aid den ir nun habt gesworn v_302 den velſche ob ir werlt geneſen v_303 Oder ez muz ewr ende weſen v_304 sust lag ûf im in der zît v_305 und rauft in sere widerſtreit v_306 v_307 v_308 daz er niht chunde gesprechen v_309 die freyen und die frechen v_310 die furſten all ûf sprungen v_311 gar swindichleich si drungen v_312 dort gemainichleichen daz v_313 da der keiser tôt geuar v_314 lag under dem von chempten v_315 und in an chreſten lempten v_316 si hetten in zuo den stunden v_317 gern von im empunden v_318 dô sprach von chempte hainreich v_319 jst imand hie der rüret mich v_320 sô muz der keiser ligen tôt v_321 darnach princ ich den in nôt v_322 der mich von ersten greiffezt an v_323 sînd ich geneſen niht enchan v_324 ich princ den wirt in frayſen v_325 und stech im ab den waiſen v_326 mit disem messer veſte v_327 auch muzzen sîn die geste v_328 engelten die mich wellen slahen v_329 ich rer dez plutes manigen trahen v_330 ee denn ich well verderben v_331 wer schir welle sterben v_332 der cher her und rüre mich v_333 dô traten si alle hinder sich v_334 als in die war schuld gepot v_335 der keiser in der grôzzen nôt v_336 in allen wenkchen began v_337 daz si traten hindan v_338 daz wart getan und schir geschach v_339 er aber zuo dem keiser sprach v_340 v_341 v_342 v_343 v_344 v_345 Wirt mir niht sicherhait gegeben v_346 für mîn leib und für mîn leben v_347 sïcherleich daz ist ewr tôt v_348 zuo hant ûf sînen vinger pot v_349 der keiser und gelobt im dô v_350 bî keiserleichen eren sô v_351 daz er im zuo derſelben stūnt v_352 liez reiten wolgeſūnt v_353 dô die sicherhait ergie v_354 dem keiser Otten er da lie v_355 v_356 v_357 den part auz sînen handen v_358 da er waz ûf gestanden v_359 von dem eſtreich wider v_360 dô ginc er aber sitzen nider v_361 ûf sînem stul nach hocher art v_362 daz har begund er und den part v_363 straichen und sprach alsô v_364 hin wider zuo dem ritter dô v_365 ich hab ew sicherhait gegeben v_366 daz ich ew leib und leben v_367 gar unuerderbet lazze v_368 nun streicht ewr strazze v_369 v_370 v_371 daz ich ew nymer mer geseh v_372 und hab daz gar wol vernomen v_373 daz ir zuo swere sît bechommen v_374 Wann ich pruf und spech v_375 mîn gesinde her zuo mir v_376 darzu sô habet ir v_377 an mir gar ser gevnfuget v_378 Wer schawet und luget v_379 an mînen part der chewſet wol v_380 daz ich immer gerne sol v_381 v_382 v_383 v_384 v_385 ewr scharſach meyden v_386 ez chan unsanfte sneiden v_387 den keisern hawt und bar ab v_388 sînd ich dez wol emphunden hab v_389 daz ir ein übel scherer sît v_390 ir sult bî dirr tages zît v_391 da raumen hof und lant v_392 dô nam der ritter allzehant v_393 zuo dez keisers mannen v_394 vrlaub und schied dannen v_395 dô chert er hin gen swaben wider v_396 da liez er sich mit haws nider v_397 ûf ein reiches leben gelt v_398 äcker wiſen und velt v_399 het er zuo chempte als man ez las v_400 da chert er ûf wenn er waz v_401 ein dinſtman derſelben stift v_402 uns sayt die war geschrift v_404 daz er gulde het genūg v_403 und sich rehte wol betrūg v_405 und waz dez leibes wolgeborn v_406 und für den peſten ainn erchorn v_407 als und gesaget ist fürwar v_408 darnach wol über zehen jâr v_409 cham ez von gesicht alsô v_410 daz der keiser Otte dô v_412 enhalben dez gewirges lag v_411 und grôzzes verlenges phlag v_413 vor einer stat wunnichleich v_414 er und die sînen hetten sich v_415 daran geflizzen manig zît v_416 daz si der stat gaben streit v_417 mit stainen und mit pheilen v_418 dez wart er an den weilen v_419 an leuten alsô nothaft v_420 daz er nach deutſcher ritterschaft v_421 heraus begunde senden v_422 und liez an allen enden v_423 den herren chunden und sagen v_424 Wer ye iht hiet bî sînen tagen v_425 zuo lehen von dem reiche v_426 daz er swindichleiche v_427 v_428 v_429 v_430 v_431 v_432 v_433 zen pullen chein in der zît v_434 da het der keiser grôzzen streit v_435 Wer dez niht entëte v_436 daz er sîn lehen hëtte v_437 verlorn und muſte lan v_438 dô wart die potſchaft getan v_439 schir in alle deutſche lant v_440 auch wart gen chempte gesant v_441 dem abt auch ein vogt aldo v_442 daz er vernam die mër alsô v_443 dô der furſte winneſam v_444 dez keisers potſchaft vernam v_445 dô wart er ûf die vart bereit v_446 er het schir als man sait v_447 die sînen dinſtman beſant v_448 und der raiſe si ermant v_449 mit treuen und mit aiden v_450 den ritter wol beſchaiden v_451 von chempte hiez er für sich komen v_452 er sprach ir habt wol vernomen v_453 daz der keiser hat gesant v_454 nach ritterschaft in deutſche lant v_455 und ich der furſten ainer bin v_456 der zuo hilffe chomen hin v_457 in über daz gewirge sol v_458 darzu sô darff ich ewer wol v_459 und meiner dinſtleūte v_460 die man ich alle heute v_461 daz si mit mir dahin varn v_462 und der raiſe niht enſparn v_463 die mir und in gepoten ist v_464 auch sullet ir czu dirr frist v_465 zuo der verte sîn bereit v_466 ach herr waz habt ir gesait v_467 sprach von chempte hainreich v_468 nun wizze ir wol daz ich v_469 fur den keiser niht entar v_470 zuo hof chomen wenn ich gar v_471 verlorn die sînen hulde hân v_472 der rais sult ir mich erlan v_473 immer durch den dienst mîn v_474 der keiser hat die hulde sîn v_475 herr von mir gelaitet v_476 und über mich gepraitet v_477 sîner ungenaden bün v_478 ich hab doch zwen starkche sün v_479 zuo streit erzogen wünneſam v_480 v_481 secht die nemet baideſam v_482 v_483 mit ew zuo dem keiser hin v_484 nain sprach der abt ich enpin v_485 dez mutes niht daz ich ir ger v_486 und ewrer durch si bîd enper v_487 Wenn ir mir aine nützer sît v_488 mîn trost und all mîn ere leit v_489 an ew zuo disen zeiten v_490 ja chünt ir zuo streiten v_491 beraten auz der mazzen wol v_492 Waz man von hôhen dingen sol v_493 zuo hof schiken alle weg v_494 daz chan wol rîchten ewrer phleg v_495 noch pas wenn an ders ÿmandt v_496 sô nūcz ist mir niemand v_497 zuo mînen hinvart als ir v_498 dauon sô mut ich daz ir mir v_499 rat mit weiſer lere gebt v_500 jst daz ir dawider strebt v_501 und mir dinſtes ab gestat v_502 Waz ir zuo leben von mir gabt v_503 daz leich ich werleich anders war v_504 da mans verdienen wol getar v_505 trewen sprach der ritter dô v_506 sind die mër nun alsô v_507 daz ir mîn lehen leichet hin v_508 dô ich ew niht gehorſam pin v_509 e reit ich mit ew wizze christ v_510 Wie mir die rais in dirr frist v_511 zuo grôzzen sorgen ist gewant v_512 e denn ich laz auz meiner hant v_513 mîn lehen und mîn ere v_514 e reit ich und chere v_515 mit ew mit namen in den tôt v_516 mîn hilf sol zuo grôzzer nôt v_517 ew immer undertenig sîn v_518 Wenn ir sît der herre mîn v_519 den ich dinſtes sol gewern v_520 sînd ir dez wellet niht enpern v_521 sô wirt erfullet ewer müt v_522 waz mir der keiser arges tüt v_523 daz will ich gerne dulden v_524 sô daz ew zuo hulden v_525 dienen mug ûf diser vart v_526 zuo hant ûf sîn raiſe wart v_527 bereit der ellenthafte man v_528 und rait mit sînem herren dan v_529 uber daz gepirg hinwegc v_530 er waz sô chün und sô chekc v_531 daz er durch vorchte niht enliez v_532 er tet waz in sîn herre hiez v_533 und wart im underthenig gar v_534 si chomen schir bede dar v_535 für die stat dahin gezogt v_536 da der römisch vogt v_537 lag mit sînem here starc v_538 heinreich von
                      chempte sich dô parc v_539 vor dez keisers angeſicht v_540 und chom für in zuo liechte niht v_541 umb daz er noch den alten haz v_542 und die schulde sîn entſaz v_543 dez floch in der vil chüne man v_544 ein wenig von dem her hindan v_545 het er die hütten sîn geslagen v_546 ein pad waz im darin getragen v_547 deſſelben tags als man ez las v_548 Wenn im nach sîner verte waz v_549 gemaches nôt dez padet er v_550 in ainem zuber der im her v_551 waz auz ainem dorffe pracht v_552 dô der ritter wol bedacht v_553 waz gesezzen in daz pat v_554 dô sach er chomen von der stat v_555 ein tail der purgëre v_556 und auch den keiser mëre v_557 sach er reiten gegen im hin v_558 umb die stat wolt er mit in v_559 taydingen und choſen v_560 damit die trewloſen v_561 die purger hetten an gelait v_562 ein parat und ein chündichait v_563 Wie si den keiser slūegen v_564 si chundes alsô fugen v_565 v_566 v_567 vil gar an alles widerſagen v_568 si hetten haz ûf in getragen v_569 manig zît dez bin ich wer v_570 biz er geritten chom dort her v_571 Waffen eytel und par v_572 gar tawgenleiche harmſchar v_573 Wart im zulage da vorgeleit v_574 darin er ungewarnet rait v_575 und wart von frechen handen v_576 eins rehtens da beſtanden v_577 von der tūgentloſen diet v_578 die tawgen sînen schaden riet v_579 die cham ûf in gerennet dar v_580 mit scharffen swerten liecht geuar v_581 und wolten im prewen ungemach v_582 dô daz der ritter gesach v_583 von chempte in dem bade dort v_584 daz si den main und auch den mort v_585 alſust begunden prewen v_586 und in falſchen trewen v_587 den keiser Otten wolten slahen v_588 dô liez er paden und twahen v_589 baid beleiben underwegen v_590 reht als ein auzerwerter degen v_591 spranc er aus dem zuber tief v_592 zuo sînen schilt er dô lief v_593 der hienc an einer wende v_594 den graif er mit der hende v_595 und sîn swert auzerwelt v_596 secht alsô cham der nakhet helt v_597 belaufen zuo dem keiser hin v_598 von den veinden lost er in v_600 und half im schir auz der nôt v_599 den schilte er dô zuo schirme pot v_604 der werde ritter ellentleich v_601 der dekcht sînen plozzen leich v_602 v_603 v_605 und strait alsô nakcht v_606 zuo hawen und zuo hakcht v_607 Wart der lewt von im genug v_608 manigen er zuo tode slug v_609 v_610 v_611 mit sînen baiden henden v_612 zuo pitterleichen enden v_613 mit starkchen slegen er si traib v_614 waz ir da lebentig belaib v_615 die wurden alle flüchtig v_616 dô der ritter zuchtig v_617 den keiser het enpunden v_618 dô chert er zuo den stunden v_619 hin zuo sînem bad wider v_620 und saz darin durch rue nider v_621 v_622 v_623 und padte als er tet dauor v_624 der keiser aud der fluchte spor v_625 cham gerat in daz her v_626 der in mit mendleicher wer v_627 het erlöst zuo der stunt v_628 der waz im vil chlaine kunt v_629 Wenn er sîn niht erchennet v_630 in sîn gezelt er rennet v_631 und stund von sîn roſſe nider v_632 ûf sîn gestul saz er wider v_633 zörnichleichen zuo der zît v_634 die furſten chomen baider sît v_635 die drungen für den keiser dar v_636 er sprach ir herren nemet war v_637 Wie gar ich waz verrathen v_638 wenn daz mir helfe taten v_639 zwo ritterleiche hende schîn v_640 sust must ich gar verderbet sîn v_641 und den leib verlorn hân v_642 west ich und wurd mir kunt getan v_643 Wer hiet sô ellenthaften trost v_644 daz er mich nakhet hat erlost v_645 dem wolt ich leihen und geben v_646 Wenn ich hab leib und leben v_647 von sîner hilffe stewre v_648 kein ritter lebt sô tewre v_649 noch sô frech an allen spot v_650 erchend in imand durch got v_651 der brinc in fur mîn ougen her v_652 ich bin dez endeleich gewer v_653 dar er enphecht reichen solt v_654 mîn herz ist im mit trewen holt v_655 und sol im immer gunſtig weiſen v_656 kein ritter ist sô auzerleſen v_657 Weder hie noch anderſtwa v_658 dô stunden süncleich alda v_659 die wol weſten under in v_660 daz heinreich dem keiser hin v_661 het geholffen zuder zît v_662 si sprachen schir widerſtreit v_663 ja herr wir chennen wol den helt v_664 der ewr leben auſerwelt v_665 von dem tod erlöſet hat v_666 nun vert ez laider und stat v_667 umb in alsô zuo dirr zît v_668 daz ewr ungenade leit v_669 vil vast ûf sînem ruke v_670 er hat daz ungelücke v_671 daz er an alle schulde v_672 verworcht hat ewr hulde v_673 würd im die selde nun getan v_674 daz er ewr hulde möchte hân v_675 sô liez wir in ew herr sehen v_676 zehant begund der keiser iehen v_677 hiet er den vatter mîn erslagen v_678 ich wolt im holdes herze tragen v_679 und wolt im immer günſtig sîn v_680 daz nim ich ûf die trewe mîn v_681 und ûf mîn ere keiserleich v_682 dô wart von chempte hainreich v_683 dem keiser da genennet v_684 er het in schir erchennet v_685 dô sprach der keiser alzehant v_686 ja ist er chomen in diz lant v_687 daz waiz ich gerne sunder wan v_688 wer torst ez anders hân getan v_689 daz er heute nakchet strait v_690 er hat auch die getürſtichait v_691 Wol an sînem herzen hoch v_692 daz er einen keiser zoch v_693 mit dem part über den tisch v_694 sîn mut ist freuel und frisch v_695 dez engilt er nymmer v_696 mîn hilffe sol in immer v_697 genedichleichen deckhen v_698 doch wil ich in ersreckhen v_699 und ubelleich enphahen v_700 dô liez er palde gahen v_701 und in zuo hoff bringen v_702 mit zornigleichen dingen v_703 Wie schir pracht man in dahin v_704 dô tet der keiser gegen im v_705 als er gehazz im were v_706 nun sagt sprach der mere v_707 der keiser wie getorst ir v_708 ye geschreyten her zuo mir v_709 Oder fur mîn ougen komen v_710 nun habt ir doch wol vernommen v_711 Warumb ich ewr veint wart v_712 ja sît irs der mir den part v_713 ane scharſach hat geschorn v_714 und ewr grymichleicher zorn v_715 hares vil beraubet hat v_716 daz ez noch an lokke stat v_717 daz hat gefrümet ewr hant v_718 daz ir getorst in daz lant v_719 chomen daran ist wol schîn v_720 daz ir wolt hoffertig sîn v_721 und vbermutes chümet phlegen v_722 genad herr sprach der degen v_723 ich cham betrungen leichen her v_724 dauon sô bit ich und ger v_725 daz ir verzeicht diser tat v_726 mîn herr ein furſte der hie stat v_727 bî dem aide mir gebot v_728 daz ich durch keiner slachte nôt v_729 liez noch durch keine swër v_730 ich cham mit im zuo lande her v_731 v_732 v_739 Wer ich niht mit im her komen v_740 mîn lehen hiet er mir genommen v_741 und hiet mirs nymer wider geben v_742 ich wil daz nemen ûf mîn leben v_743 v_744 v_745 v_746 v_747 v_748 v_749 v_750 v_733 daz ich die vart ungerne rait v_734 ich must löſen mînen ait v_735 Wer mir darümb iht arges tut v_736 der dunkhet mich niht wolgemut v_737 v_738 v_751 der keiser lachen dô began v_752 er sprach ir auſerwelter man v_753 ir sît unschuldig her ich wol v_754 dauon ich immer laſſen sol v_755 gegen ew den zorn mîn v_756 mir und got sult ir sîn v_757 Wol tauſentſtund willechomen v_758 ir habt mir swer vil benomen v_759 und daz leben mîn ernert v_760 den leib den hiet ich gar verzert v_761 sunder ewr helffe selig man v_762 dô stund er ûf und lief in an v_763 gar zuchtigleich er gegen im ginc v_764 mit armen er in umbevinc v_765 er chust im ougen hend und lid v_766 ein suen lawtter und ein kind v_767 wart da gemachet zwiſchen in v_768 ir paider veintſchafft waz dahin v_769 der keiser und sîn grymer zorn v_770 waz dem ritter hochgeborn v_771 nymer lenger da gevech v_772 ein gelt gap er im und lech v_773 dez jares galt dreytawſent marc v_774 sîn manhait freuel und starc v_775 halff im in grôzzen reichtum v_776 und in sô hocher eren rum v_777 daz man sîn noch gedenket wol v_778 dauon ein yezleicher ritter sol v_779 noch gerne sîn dez leibes chekc v_780 und werff die zeghait hinnen wec v_781 und vbe sînes leibes chraft v_782 manhait und ritterschaft v_783 die beide trewten sere v_784 si bringen lob und ere v_785 noch ein yzleichen man v_786 der si mit reht vben chan v_787 als in baiden wol an zimpt v_788 damit diz buoch ein ende nimpt v_789 von der churzen rede werkch v_790 die ich durch den von tiereſperkch v_792 zuo tewtsch hân getichtet v_791 zuo reimen wol gerichtet v_793 von latein als er mich pat v_794 zuo straſpurc in der guten stat v_795 da waz er zuo dem tume v_796 ein probst und ein plume v_797 und aller selden wunne v_798 got im noch heiles gunne v_799 Wenn er vil der tugende hat v_800 von Wirczpurc ich chunrat v_801 der sol im immer heiles piten v_802 er hat der eren strait gestrîten v_803 mit gernder gebunder hende v_804 nun hat daz buoch ein endte v_805 v_806 v_807 v_808 v_809 v_810 v_811 v_812 v_813 