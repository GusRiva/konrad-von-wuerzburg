v_1 nun hoeret ir werlt minner 
v_2 und vernemet dise maere 
v_3 wie einem ritter gelanc 
v_4 der nach der werlt lôn ranc 
v_5 beide spât und vruo 
v_6 er gedachte im manigerlei darzuo 
v_7 womit er nun begienc 
v_8 daz er den lôn entvienc 
v_9 werltlicher eren 
v_10 er konte wol gemêren 
v_11 sîn lop schoene in allen orten 
v_12 mit werken und mit worten 
v_13 sîn leben waz sô volbrâht 
v_14 daz sîn zuo dem besten wart gedaht 
v_15 in allen diutschen landen 
v_16 er hette sich vor schanden 
v_17 alle sîn jâr behuot 
v_18 er waz hövesch und guot 
v_19 schoen und aller tugent vol 
v_20 wo man mit zuo der werlt sol 
v_21 bejagen hôher wirden prîs 
v_22 daz kunde wol der herre wîz 
v_23 bedenken und betrahten 
v_24 man sach den geslahten 
v_25 ûzerwelt kleider tragen 
v_26 birsen beizen und jagen 
v_27 daz kunde er wol und trîbt sîn vil 
v_28 schâchzabel und sîten spil 
v_29 daz waz sîn kurzwîle 
v_30 wer im über hundert mîle 
v_31 gezeigt ein ritterschaft mit guoten siten 
v_32 
v_33 dar waere er mit willen geriten 
v_34 und hette dô kurzlich gestriten 
v_35 ûf lop hôher minne solt 
v_36 er waz den vrouwen alsô holt 
v_37 die wol bescheiden waren 
v_38 daz er in sînen jâren 
v_39 mit lanc wernder staete 
v_40 in sô gedienet haette 
v_41 daz alle saeldenhafte wîp 
v_42 dem tugenthaften lîp 
v_43 lobten und prîsten 
v_44 als uns die buocher bewîsten 
v_45 und ich von im beschriben vant 
v_46 sô waz der herre genant 
v_47 her Herman von Greivenberc 
v_48 und hette werltliche werc 
v_49 gewirket alle sîne jâr 
v_50 sîn herz stille und offenbâr 
v_51 nach der minne tobet 
v_52 sust saz der hochgelobet 
v_53 in sîner kemenâten 
v_54 mit vröuden wol beraten 
v_55 und hette ein buoch in sîner hant 
v_56 darin er aventiure vant 
v_57 von der minne geschriben 
v_58 dar ob sô hette vertriben 
v_59 den tac ûf die vesperzît 
v_60 sîn vröude waz hart wît 
v_61 von süezer rede die er laz 
v_62 dô er alsô gesezen waz 
v_63 dô kam dort her gegangen gegangen dort her 
v_64 ein wîp nach sînes herzen ger 
v_65 
v_66 und alsô minneclich gevar 
v_67 daz man nie schoener vrouwen sach 
v_68 ir schoen vollicklichen brach 
v_69 vür alle vrouwen die hie sint 
v_70 sô reht minneclichez kint 
v_71 von wîbes brust nie gevloz 
v_72 ich waene wol daz ir genoz 
v_73 wurd ûf erden kein nie 
v_74 daz buoch gicht der warheit hie 
v_75 daz sie verre schoener waz 
v_76 dann ver Venus und Palas 
v_77 und alle die gotinne 
v_78 die willent phlagen minne 
v_79 ir antlütze und ir varwe 
v_80 die waren beide garwe 
v_81 durchliuhtec als ein spiegelîn 
v_82 ir liechter wunnenbernder schîn 
v_83 
v_84 daz der selbe palast 
v_85 von iren herzen erliuhtet waz 
v_86 der wunsch wart dô niht gespart 
v_87 an ir der sîne meisterschaft 
v_88 er haette sîn beste kraft 
v_89 mit hôhen vlîs an sie geleit 
v_90 waz man von schoen vrouwen sît 
v_91 der übergulde waz ir lîp 
v_92 ez wart nie wunneclicher wîp 
v_93 beschouwet ûf der erden 
v_94 ouch waz nach vollen werden 
v_95 ir bekleidet alsô schoen 
v_96 die kleider und die krôn 
v_97 die die selbe vrouwe kluoc 
v_98 ouch an iren lîp truoc 
v_99 die waren alsô rîch 
v_100 daz sie sicherlîche 
v_101 nieman vergelten künde 
v_102 ob man sie veile vünde 
v_103 von Greifenberc herr Werünt 
v_104 von ir erschrac wol zwirnt 
v_105 dô sie kam sô griuwelich 
v_106 sîn varwe wart erblîchen 
v_107 sô hart von ir künfte sô 
v_108 des nam in michel under dô 
v_109 waz vrouwen alsô kaeme 
v_110 ûf spranc der genaeme 
v_111 erschrocken und missevar 
v_112 und enphinc die minneclichen gar 
v_113 schoen als er wol kunde 
v_114 er sprach ûz rotem munde 
v_115 vrouwe sît mir willekomen 
v_116 waz ich von vrouwen hân vernomen 
v_117 der übergülte sît ir gar 
v_118 diu vrouwe sprach mit zuhten dar 
v_119 lieber vriunt got lône dir 
v_120 erschrecke sô sere niht von mir 
v_121 ich bin ez diu selbe vrouwe doch 
v_122 der du minneclichen noch 
v_123 dienest und ie gedienet hast 
v_124 wie du von mir erschrocken stast 
v_125 sô bin ich ez daz selbe wîp 
v_126 durch die du sele unde lîp 
v_127 dicke hast gewaget 
v_128 dîn herze niht betraget 
v_129 ez tragt durch mich holden muot 
v_130 du bist sô biderb und sô guot 
v_131 gewesen all dîn jâr 
v_132 dîn herz stille und offenbar 
v_133 hat nach mir gerungen 
v_134 gesprochen und gesungen 
v_135 von mir waz ich guotes kan 
v_136 du waerst ouch ie mîn dienestman 
v_137 den abent und den morgen 
v_138 du kundest wol besorgen 
v_139 hôhes lop und werdes prîs 
v_140 du blüejest als ein meienrîs 
v_141 ir manecvaltiger tugent 
v_142 du hast von kindes jugent 
v_143 getragen ie der eren kranz 
v_144 dîn herz ist lûter und ganz 
v_145 an steten triuwen ie gewesen 
v_146 werder ritter ûzerlesen 
v_147 darumbe bin ich komen her 
v_148 daz du nach dînes herzen ger 
v_149 mîn lîp nach hôher kür 
v_150 beschouwest hinden und vür 
v_151 wie schoen ich sei wie volkomen 
v_152 den rîchen lôn den hôhen vromen 
v_153 den du vōn mir enphâhen maht 
v_154 umbe dînen dienst wol geslaht 
v_155 den solt du schouwen unde spaehen 
v_156 ich wil dich gerner lâzen sehen 
v_157 waz lônes dir geschehen sol 
v_158 du hast gedienet mir sô wol 
v_159 
v_160 
v_161 dem ritter edel tugentlich 
v_162 dûhte harte wunderlich 
v_163 diser vrouwen teidinc 
v_164 wann sie der selbe jungelinc 
v_165 mit sînen ougen nie gesach 
v_166 und doch diu selbe vrouwe sprach 
v_167 er waere ir dienstman sîn 
v_168 dô sprach er vrouwe mîn 
v_169 hân ich iuch gedienet iht 
v_170 triuwen dez weiz ich niht 
v_171 mich dunket sunder lougen 
v_172 daz ich mit mîn ougen 
v_173 iuch vil selten hân gesehen 
v_174 sît ir aber geruochet jehen 
v_175 mîn zuo kneht selic wîp 
v_176 sô sol mîn herz und mîn lîp 
v_177 iuch zu dinſt sîn bereit 
v_178 in minneclicher arbeit 
v_179 immer ûf mînes todes ziel 
v_180 ir habt hôhes lobes vil 
v_181 und sô manecvalte tugent 
v_182 daz iuwer vröude iuwer jugent 
v_183 mir sîn wol gelônen mac 
v_184 wol mich daz ich disen tac 
v_185 gelebet hân des vreue ich mich 
v_186 genade vrouwe minneclich 
v_187 
v_188 
v_189 gerouchet konden mir ein teil 
v_190 durch daz wunnenbernde heil 
v_191 daz an iuch werde vrouwe lît 
v_192 wann ir geheizen sît 
v_193 oder wie ir sît genant 
v_194 iuwer name und iuwer lant 
v_195 werden mir die kunt getan 
v_196 daz ich wizze sunder wân 
v_197 ob ich bî allen mînen tagen 
v_198 von iuch ie gehôrte sagen 
v_199 des antworte im die vrouwe dô 
v_200 sie sprach mit süezer rede alsô 
v_201 lieber vriunt daz sol geschehen 
v_202 ich wil dir gerne verrüefen 
v_203 mînes hôchgelopten namen 
v_204 du darft dich mîn niht schamen 
v_205 daz du mir undertaenic bist 
v_206 mir dient waz ûff erden ist 
v_207 hordes und guotes 
v_208 ich bin sô hôhes mütes 
v_209 daz keiser und küniges kint 
v_210 under mîn krone sint 
v_211 graven vrîen und herzogen 
v_212 hant mir die knie gebogen 
v_213 und leisten alle mîn gebot 
v_214 ich vürhte nieman ane got 
v_215 der ist gewaltic über mich 
v_216 diu werlt bin geheizen ich 
v_217 der du lange hast gegert 
v_218 lônes solt du sîn gewert 
v_219 von mir als ich dir sage nun 
v_220 wie ich dir kome daz schouwe du 
v_221 sust kert sie im den rucke dar 
v_222 der waz im aller gar 
v_223 bedecket und behangen 
v_224 mit ungevüegen slangen 
v_225 mit krotten und mit nattern 
v_226 ir lîp waz volle blattern 
v_227 und ungevüeger eides 
v_228 vliegen und emes 
v_229 ein wunder darin sâzen 
v_230 ir vleisch die maden âzen 
v_231 vil gar ûf daz gebeine 
v_232 sie waz sô gar unreine 
v_233 daz von iren boesen lîp dranc 
v_234 ein alsô unvüeger stanc 
v_235 den nieman maget erlîden 
v_236 ir lîhtez kleit von sîden 
v_237 vil ubel wart gehandelt 
v_238 ez wart aldô verwandelt 
v_239 in ein swachez tüechelîn 
v_240 ir lîhter wünnebernde schîn 
v_241 wart bleich und missevar 
v_242 reht alsam ein asche gar 
v_243 
v_244 
v_245 hier mit schiet sie von dannen 
v_246 da sie von mir verbannen 
v_247 und aller kristenheit sei 
v_248 der ritter edel und vrî 
v_249 als er daz wunder ansach 
v_250 zehant sîn herze im daz verjach 
v_251 er wurde gar verwâzen 
v_252 und wer sich vinden wolt lâzen 
v_253 an iren dienst vinden 
v_254 von wîben und von kinden 
v_255 schiet er dô zehant 
v_256 und nam daz kriuz an sîn gewant 
v_257 und vuorte über daz wilde mer 
v_258 und half dem edel gotez her 
v_259 strîten an die heidenschaft 
v_260 dô wart der herre tugenthaft 
v_261 von staeter buoze vunden 
v_262 und schuof zuo allen stunden 
v_263 da im der lîp erstorben waz 
v_264 daz im diu sele dort genaz 
v_265 nun merkent alle die nun sint 
v_266 diser wilden werlt kint 
v_267 dise endehafte maere 
v_268 ez ist sô gewaere 
v_269 daz man ez gern hoeren sol 
v_270 der werlt lôn ist jamers vol 
v_271 daz hab wir alle wol vernomen 
v_272 ich bin sîn an ein ende komen 
v_273 wer an iren dienst vunden wirt 
v_274 daz den diu vröude gar verbirt 
v_275 die got mit ganzer staetekeit 
v_276 sîn ûzerwelten hat bereit 
v_277 
v_278 
v_279 
v_280 
v_281 
v_282 
v_283 
v_284 
v_285 
v_286 
v_287 
v_288 
v_289 
v_290 
v_291 
v_292 
v_293 
v_294 
v_295 
v_296 
v_297 
v_298 
