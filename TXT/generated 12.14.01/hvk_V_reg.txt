v_1 ein keiser Otte waz genant v_2 dez mâgen kreft lant v_3 mit vorhten undertaenic wart v_4 schoen und lanc waz im der bart v_5 wan er sîn phlac vil zarte v_6 und waz er bî dem barte v_7 geswuor daz liez er allez war v_8 er het roetelehtes hâr v_9 und waz mit all ein ü̈bel man v_10 sîn herze in argen muot bran v_11 daz er bewaerte an manic man v_12 Wan swer iht wider in getaete v_13 der het sîn lîp verlorn v_14 wen über in der eit gesworn v_15 von dez keisers munt wart v_16 da garnest 'z sam mir mîn bart v_17 sô muoste er ligen tôt zehant v_18 wan er da keine milte vant v_19 an sîner hende danne v_20 alsô hete er manigen manne v_21 sîn leben genomen v_22 der von sîner genade waz komen v_23 durh hôher schulde werc v_24 nun hete er zuo Babenwerc v_25 in der schoenen veste wît v_26 gemachet ein hôchgezît v_27 und waz diu zuo einen ôstern v_28 dez komen ûz iren klostern v_29 vil hôhen ebbete an den hof v_30 und manic hôher bischof v_31 der mit eren îlte dar v_32 ouch komen dar in liehter schar v_33 graven vrîen dienstman v_34 diu daz rîche hôrten an v_35 durch den keiserlichen voget v_36 die komen alle dar gzoget v_37 in wunneclicher presse v_38 und dô gesungen waz diu messe v_39 an dem ôsterlichen tage v_40 da waren sunder klage v_41 diu tische schon bereit v_42 dan het brôt darûf geleit v_43 und vil manic trincvaz v_44 dar ûf gesezet umbe daz v_45 sô der keiser Otte v_46 mit sîner vürsten rote v_47 von dem münster kaeme v_48 daz er wazzer naeme v_49 und er en bîze sazehant v_50 nun waz durh hovezuht gesant v_51 ein werder juncherre dar v_52 der edel und wunnevar v_53 an herzen und an lîp schîn v_54 diu liute im alle sunder mein v_55 vil hôhen prîs da gaben v_56 sîn vater waz zuo Swaben v_57 herzoge vil gewaltic v_58 dez gulte manecvaltec v_59 solt erben diser allein v_60 der selbe knabe rein v_61 dez tage da zuo hove gie v_62 vür den tischen und lie v_63 darûf diu blanken hende sîn v_64 ein lindez brot nam er darin v_65 da brach der hochgeborene knabe v_66 lützel und ein wenic ab v_67 und wolt ez ezzen sam diu kint v_68 die dez siten alle sint v_69 und will stet dar zuo v_70 daz sie gerne enbizent vruo v_71 v_72 der junge vürste wunnesam v_73 als er daz brot an sich nam v_74 und teil brach dar abe v_75 dô gie alda mit sînem stabe v_76 dez keisers truhsaeze v_77 und schickte daz man ezze v_78 sô man gesungen het gar v_79 und der selbe wart gewar v_80 daz der juncherre wert v_81 dez brotes het gegert v_82 dô wart er zornic alzehant v_83 sîn site waz sô gewant v_84 daz in muote ein cleines dinc v_85 dez lief er an den jungelinc v_86 mit sînem stab den er truoc v_87 da mit er in ûf daz houbet sluoc v_88 den knaben edel und klâr v_89 daz im diu schedel und daz hâr v_90 von roten bluot wurden naz v_91 dez viel er nidr und saz v_92 und weinte manigen trahen v_93 daz in der truhsaeze torst slahen v_94 daz ersach ein werder helt v_95 der waz ein ritter ûzerwelt v_96 und hiez von Kempten Heinrich v_97 sîn edel muot der het sich v_98 ritterlich manheit angenomen v_99 er waz mit dem kint komen v_100 von Swâben dar als ich ez laz v_101 wan er sîn zuhtmeister waz v_102 und in nach ganzer würde zôch v_103 daz man den junkherren hôch v_104 als unerbermeclîch sluoc v_105 daz muot in sere und übel genuoc v_106 ez waz im leit und ungmach v_107 zuo dem truhsaeze er dô sprach v_108 der unverzagete ritter dô v_109 vol za zorneclich alsô v_110 waz habt ir gerochen v_111 daz ir habt zebrochen v_112 iuwer ritterliche zuht v_113 und eines edelen vürsten vruht v_114 als übelîche habt geslagen v_115 ich wil iuch nemelîch sagen v_116 ir werbent anders dan ir solt v_117 sît daz ir an alle schult v_118 geslagen habt den herren mîn v_119 daz lat iuch gar unmaere sîn v_120 dô sprach der truhsaeze v_121 mir ist daz wol gemaeze v_122 daz ich ungevüegen schelken maere v_123 v_124 und ein irgleichen baere v_125 v_126 der hie ze hove unzühtic ist v_127 lat iuwer rede zuo diser vrist v_128 blîben algemaine v_129 ich vürhte iuch alsô kleine v_130 als der habich tuot daz huon v_131 waz welt ir darumb tuon v_132 daz ich dar den herzogen sluoc v_133 daz wirt bekannt ew schir gnug v_134 sprach von Kempten Heinrich v_135 daz ir den vürsten lobleich v_136 sô vast bliuwen künnt bliuwen v_137 daz wirt iuch schier geriuwen v_138 wann ich vertrag sîn lenger niht v_139 ir tugentloser boesewiht v_140 nun wie getorst ir geleben v_141 daz ir dem kind habt geben v_142 als ungevüege buhse v_143 daz iuwer hant unkiusche v_144 sô gar unedellîch tuot v_145 dez muoz begiezen iuwer bluot v_146 den sal und disen vlecken v_147 dô greif er ein steken v_148 und ein grôzen rauel v_149 er sluoc in daz diu scheitel v_150 im zerklact sam ein ei v_151 und im der gœbl spielt enzwei v_152 reht als ein hagen schirben v_153 da on begund er zwirben v_154 umb und umb sam ein topf v_155 daz hirne wart im und der kopf v_156 er schellet harte dunket mich v_157 dez viel er ûf den esterîch v_158 und lac da jaemerlichen tôt v_159 der sal wart sînes bluotes rot v_160 da von huop sich ein michel dôz v_161 und ein lawt gebreht grôz v_162 nun waz ouch der keiser komen v_163 und het wazzer da genomen v_164 und waz gesezzen über tisch v_165 daz bluot begonde er alsô vrisch v_166 ûf dem esterîch sehen v_167 er sprach waz ist hie geschehen v_168 wer hat den sal entreinet v_169 und die getât erscheinet v_170 daz er sô bluotec ist v_171 dô begonde im an der vrist v_172 sîn hovegesinde sagen v_173 daz im sîn truhsaeze erslagen v_174 waere bî der zît alsô v_175 mit zorn sprach der keiser dô v_176 wer hat an im beswaeret mich v_177 v_178 v_179 daz tet von Kempten Heinrich v_180 riefen sie alle gelîche v_181 ja sprach der keiser reiche v_182 v_183 hat im der sîn lîp benomen v_184 sô ist er uns zuo vruo komen v_185 von Swaben her in dise lant v_186 er werd schier nun besant v_187 vür mîn angesiht her v_188 ich wil in vrâgen warumb er v_189 mir hab sô vast an im geschadet v_190 sô wart der ritter dô geladet v_191 vür den keiser vreissam v_192 nun er vür sîn ougen kam v_193 und er in von erst ersach v_194 mit zorn er wider in sprach v_195 wie habt ir her sô getobt v_196 daz mîn truhsaeze hôchgelobt v_197 von iuch lît ermordet v_198 ir habt ûf iuch gehordet v_199 mîn ungenade manicvalt v_200 iuch sol mîn kaiserlich gewalt v_201 erzeiget werden sere v_202 ir habt mînes hoves ere v_203 und mîn prîs gebrochen v_204 daz wirt an iuch gerochen v_205 sicherleichen dise geschiht v_206 daz man den truhsaezen siht v_207 von iuch zuo tod erlempten v_208 genad herr sprach der von Kempten v_209 der unverzaget ritter v_210 sît mir niht sô bitter v_211 noch als unbarmeclîch v_212 lat hie genad vinden mich v_213 und iuwer staete hulde v_214 geruchet mîn unschulde v_215 und mîn schuld vernemen gar v_216 hab ich mit unreht zwar v_217 verdient iuwer vientschaft v_218 sô lazet iuwer magenkraft v_219 mich vellen und zeigen v_220 mac aber ich erzeigen v_221 daz niht die schuld sî mîn v_222 sô rucht mir genaedec sîn v_223 sô daz ir mir niht übel tuont v_224 durch den got der hiut erstuont v_225 an disen ôsterlichen tac v_226 günnt mir daz ich bejag v_227 iuwer keiserlich gunst v_228 sît daz ir habt die vernunft v_229 daz ir von art bescheiden sît v_230 sô eret dise hôchgezît v_231 an mir vil armen hiute v_232 lat mich der werden liute v_233 gemezzen die man schouwet hie v_234 kein schuld wart sô grôz nie v_235 da gehoer zuo genaden teil v_236 durch daz lâzent mich daz heil v_237 hie vinden und erwerben v_238 daz ich iht muoz sterben v_239 der keiser übel und rôt v_240 der red im antwort bôt v_241 ûz eine grimmen herzen v_242 er sprah dez tods smerzen v_243 den hie mîn truhsaeze treit v_244 tuot mir diu grôz arbeit v_245 daz ich niht hân muots dar zuo v_246 daz ich iuch genaden tuo v_247 umb iuwer hôhe schuld v_248 mîn keiserlich hulde v_249 muoz immer vor iuch verspart v_250 ir garnt ez sam mir mîn bart v_251 daz mîn truhsaeze ist tôt v_252 ir muozt lîden diu selb nôt v_253 der werd ritter Heinrich v_254 verstuont bî dem eid sich v_255 den der ü̈bel keiser tet v_256 daz er benamen an der stet v_257 muost haben den lîp verloren v_258 daz wart im gar zorne v_259 v_260 daz er sich gern wolt weren v_261 und leben da erneren v_262 mit willeclichem herzen ger v_263 wan er bekannt wol swaz er v_264 bî dem bart sîn gehiez v_265 daz er daz allez staet liez v_266 er sprach nun hör ich wol v_267 daz ich benamen sterben sol v_268 nun ist zît daz ich mich wer v_269 und daz leben hie gener v_270 all die wîl und ich kan v_271 hie mit der ûzerwelt man v_272 geswind vür den keiser spranc v_273 er greif in bî dem bart lanc v_274 und in über sîn tisch v_275 ez waer vleisch oder visch v_276 daz man vür in liet braht v_277 daz wart verschüttet sêr er vaht v_278 da er in bî dem bart dans v_279 daz kinn wart im und der vlans v_280 vil hares da beroubet v_281 sîn keiserliches houbet v_282 wart sêr entschumphert v_283 diu krone wol geniert v_284 diu dar ûf gesetzt waz v_285 diu viel nider in den palaz v_286 und all sîn rîche zierheit v_287 er het in under sich geleit v_288 vil schier bî den zîten v_289 er zuckt von der sîten v_290 ein mezzer wol gewetzet v_291 daz het er im gesetzet v_292 geswinde an sîn kel hin v_293 mit der hant begund er in v_294 umb sîn kragen würgen v_295 er sprach nun setzt mir bürgen v_296 und gar guote sicherheit v_297 daz iuwer hulde mir bereit v_298 und iuwer genade werde v_299 ir muozt ûf der erde v_300 iuwer leben haben verloren v_301 der ait den ir habt gſworen v_302 den felſchet wellt ir gneſn v_303 Oder ez muz ewr end weſn v_304 er lag ûf im lanc zît v_305 und in ser wider streit v_306 bî sînem langen parte v_307 er würgte in sô harte v_308 daz er niht moht sprechen v_309 die werden und die frechen v_310 fürſten ûf sprungen v_311 si lieffen und drungen v_312 gemainikleichen v_313 da der keiser tôt geuar v_314 lag under dem von kempten v_315 an kreften den erlepten v_316 hetens an den stunden v_317 von im vil gern enpunden v_318 dô sprah der rittr heinrich v_319 jst iemand der nun rür sich v_320 sô müz der keiser liegen tôt v_321 dar nah sô princ ich den in nôt v_322 der mich zum ersten greiffet an v_323 sît daz ich niht gneſen kan v_324 sô wirt er zuo freiſen v_325 ich stich im ab den weiſen v_326 mit disem mezzer veſte v_327 sîn müzzent die geste v_328 engelten mich slahen v_329 ich gewz irs pliuts manigen 
                        trahn̄
                        trahen
                       v_330 ee daz ich müzz verderben v_331 nun her wer well sterben v_332 der köm her und rür mich v_333 dô tratens all hindr sich v_334 als in dw ware schuld gpot v_335 der keiser auh mt manger nôt v_336 vil ser winken dô began v_337 daz si alle giengen hin dan v_338 dise wart getan und ez gſchah v_339 zuo dem keiser er aber sprah v_340 der werd ritter heinrih v_341 lat hie niht lenger ligen mich v_342 Ob ir daz leben wellt hân v_343 mir werd sicherhait g̈tan v_344 daz ich genes ich lazz ew leben v_345 Wirt mir gwiſſhait niht geben v_346 v_347 umb den leib ez ist ewr tôt v_348 hie mit er ûf sîne vinger pot v_349 der keiser und lobte sa v_350 bî der keiserleichen ere da v_351 daz er in liez bî der stunt v_352 von dann keren wol gesunt v_353 nun dw sicherhait ergie v_354 den keiser er dô lie v_355 geswind von im ûf stan v_356 er het in schier dô verlan v_357 den part auz sîn handen v_358 dô er waz ûf gestanden v_359 von eſtreich wider v_360 dô gie er sitzen nider v_361 ûf sîn stul von reicher art v_362 dz har begund er und den part v_363 straichen sprah alsô v_364 zuo dem von kempten aber dô v_365 ich hân ew sicherhait geben v_366 daz ich ew leib und leben v_367 unverderbet lazz v_368 nun streichent ewr strazze v_369 alsô daz ir mich immer v_370 vermeidnt und auch nimmer v_371 mit mîn ougen ew gesehe v_372 v_373 v_374 ich prüf daz wol und spehe v_375 daz ir zuo ainen jngeſind mir v_376 zuo swer sît auch habt ir v_377 ser an mir gevnfuget v_378 Wer pliket und luget v_379 an mîn part der kwſet wol v_380 daz ich immer gerne sol v_381 ewr heimleich enperen v_382 mir muz ainen ander maiſter scheren v_383 dann ir daz wizzent an spot v_384 mîn part sol immer samin got v_385 ewr scharſah meiden v_386 ez kan unsanft sneiden v_387 hawt und har den küngen ab v_388 vil wol ich dez enphunden hab v_389 daz ir ein v̈bl scherer sît v_390 ir süllt bî diser tac zît v_391 un̈s rawmen hof und lant v_392 dô nam der ritter alzehant v_393 zuo dez keisers mannen v_394 vrlob und eilte dannen v_395 er kerte gegen swaben widr v_396 dô gie er sitzen aber nider v_397 ûf ein reichs lehen gelt v_398 aker wiſen und velt v_399 het der von kempten alz ich laz v_400 dar ûf liez er sich wan er roz v_401 ein dienst man der selben stift v_402 uns set von im dw ware srist v_403 daz er vil schon sich betrug v_404 Wan er het guts gnug v_405 und eren offenbar v_406 v_407 v_408 dar nah v̈br zwainc jâr v_409 kom ez von geschilt sô v_410 daz der keiser otte dô v_411 ains grôzzen kriegs phlac v_412 und dez gpirge lac v_413 vor ainer stat vil wunnikleih v_414 er und die sîn heten sich v_415 dar aug geflizzen manig zît v_416 daz si der vest geben streit v_417 mit stain und mit pheilen v_418 doch waz er bî den wilen v_419 alles an lawten nothaft v_420 daz er nah taẅtſcher ritterschaft v_421 her auz pegund senden v_422 er liez an allen enden v_423 den herren künd und sagen v_424 Wer iht het bî den tagen v_425 zuo lehen von dem reiche v_426 daz im der snellikleiche v_427 zuo hilfe kom an der stunt v_428 da bî tet er den herren kunt v_429 Wer im wer dienst haft v_430 und lehen und manns kraft v_431 het enphangen von im v_432 daz er pald kert hin v_433 gen püllen bî den zeiten v_434 und im da hülffe striten v_435 und er dez niht tete v_436 daz er sîn lehen hete v_437 ver worht und ez solte lan . v_438 nun dw pa potſchaft gtan v_439 Wart in alle taẅtſche lant v_440 dô wart zuo kempten gesant v_441 dem abt auch ein pote sa v_442 der im dw mer sait da v_443 nun der fürſte lobsam v_444 dez keisers potſchaft vernam v_445 dô wart er ûf dw vart bereit v_446 auch wurden schier sô man sait v_447 alle sîn dienst man beſant v_448 und die raiſe dô gmant v_449 bî trewn und bî aiden v_450 den ritter wol beſchaiden v_451 von kempten hiez er komen v_452 er sprah ir habt dz wol vernomen v_453 daz der keiser hat gesant v_454 nah laẅten her in taẅtſchlant v_455 und ich der fürſten ainer pin v_456 der im zuo hilf komen hin v_457 vbr daz gepirg sol v_458 dar zuo bedarf ich ewr wol v_459 und meiner dienst laẅt v_460 die man ich alle haẅt v_461 und zuo sodrist daz ir vart v_462 und dw raiſe niht enſpart v_463 dw mir und ew gepoten ist v_464 da von süllt ir an der frist v_465 den ûf dw fart bereit v_466 ach herr waz habt ir gesait v_467 sprah von 
                        kemptn̄
                        kempten
                       hainrich v_468 nun wizzt ir wol daz ich v_469 für den keiser niht getar v_470 zuo hofe komen und ich gar v_471 ver worht sîn huld hân v_472 ir füllt der raiſe mich erlan v_473 jmmer den dienst mîn v_474 der keiser hat dw huld sîn v_475 vil gar von mir gesetzet v_476 und mich gespretzet v_477 sîner ungnaden püne v_478 ich hân erzogen zwen süne v_479 die send ich herr mit ew dar v_480 e daz ich alter saine far v_481 sô furt ir sei paideſamt v_482 gezzert wol mit streits amt v_483 kert sei mit ew da hin v_484 nain sprah der abt ich enpin v_485 dez müts niht dz ich ir ger v_486 und durh sei enper v_487 Wan ir mir nützer ein sît v_488 mîn trost und all mîn erleit v_489 an ew bî disen zeiten v_490 jedoch künt ir zuo streiten v_491 geraten der mazzen wol v_492 und man hôher dinc sol v_493 zuo hofe schikken alle wege v_494 daz mag verrichten ewr phleg v_495 vil paz dann anders ieman v_496 sô nütz ist mir nieman v_497 ûf meiner hinfert als ir v_498 da von sô ger ich dz ir mir v_499 rat mit weiſer ler gebent v_500 und daz ir da widr strebent v_501 und ir mir dinſts ab gant v_502 swaz ir von mir zuo lehen hant v_503 Waiz got daz leich ich anderſwar v_504 da mans verdien wol getar v_505 entrewn sprach der ritter dô v_506 und der sache denn alsô v_507 daz ir main lehen leihent hin v_508 Ob ich ew niht gehorſam pin v_509 sô far ich mit ew wizze krist v_510 Wie mir diu raiſe an derr frist v_511 zuo grôzzen sorgen sei gwant v_512 ee daz ich lazz auz meiner hant v_513 mîn lehen und mîn ere v_514 er reit ich und kere v_515 mit ew benamen in den tôt v_516 mîn hilfe sol zuo rehter nôt v_517 ew bereit von schulden sîn v_518 Wan ir sît der herr mîn v_519 den ich trewn muz gweren v_520 sît ir sîn niht werlt enperen v_521 sô werd erfüllt ewr mut v_522 Waz mir der keiser v̈bl tut v_523 daz wil ich gern dulden v_524 daz ich ew zuo hulden v_525 gedien mug an diser fart v_526 hie mit ûf sîn raiſe wart v_527 perait der ellenthafte man v_528 er fur mit sîne herren dan v_529 vbr daz gepirg enweg v_530 er waz sô kün und sô kec v_531 daz er durh vorht wenig liez v_532 er tet daz in sîn herr hiez v_533 und im undertenig gar v_534 si waren paid schier dar v_535 fur dw selb stat gezoget v_536 da der römisch voget v_537 lag mit sîne here starc v_538 heinreich 
                        vō
                        von
                      
                      
                        kemptn̄
                        kempten
                       ſih allz parc v_539 vor dez keisers angeſicht v_540 und kom für in zuo liecht niht v_541 Wan er durh den alten haz v_542 und sîn schuld sich entſaz v_543 sô floh in der küne man v_544 ein wenig von der her hin dan v_545 er het die hütt sîn geslagen v_546 am pat waz im dar ein getragen v_547 an ainen tac alz ich laz v_548 Wan im nah sîner fert waz v_549 gemachs durft sô padot er v_550 in ein zubr der im her v_551 Waz von ainen dorf praht v_552 und der ritter wol bedaht v_553 Waz gesezzen in daz pat v_554 dô sach er komen auz der stat v_555 ein tail der purger v_556 und den keiser v_557 reiten in dort hin v_558 umb dw stat wolt er mit in v_559 tëdingen koſen v_560 da von die truglöſen v_561 purger ûf gelait v_562 mit parat und mit falſhait v_563 daz si in zuo tod erslügen v_564 sô wolten gern fügen v_565 sô er mit in sprachen wolt v_566 daz man in dann̈ solt v_567 er morden an wider sagen v_568 nun het auch schier dar getragen v_569 alsô dez pin ich wer v_570 daz er geriten kom dort her v_571 Waffens eitel ploz und par v_572 ein tawgnleich harſchar v_573 Waz im zuo lag da bereit v_574 dar ein er ungwarent rait v_575 und mit frechen handen v_576 ains streits da beſtanden v_577 Wan dw trewloſe diet v_578 dw tawgen sîn schaden riet v_579 dw kom ûf in gerait schet v_580 mit plozzen swerten pawſcht v_581 si wolten im prewen ungmah v_582 dô daz der ritter ersach v_583 von kempten in dem pad dort v_584 daz man den falſchen mort v_585 alsô begund prewen v_586 und man an den trewen v_587 keiser otten wolt erslahen v_588 dô liez er paden und twahen v_589 gar beleiben under wegen v_590 als ein auz erwelter degen v_591 spranc er auz dem zuber tief v_592 zuo sînem schilt er pald lief v_593 der hienc an ainer wend v_594 den nam er vil behend v_595 und swert auz erwelt v_596 da mit kom der plozz helt v_597 gelawffen dem keiser hin v_598 von den purgern lost er in v_599 den schilt er dô zuo schirm pot v_600 und im auz grôzzer nôt v_601 er dakt sîne plozze lid v_602 und dem keiser frid v_603 dem tet er wol geleich v_604 als ein ritter ellent reich v_605 Wert er sich alsô naket v_606 zerhawt und zerhaket v_607 Wart der veind gnuc v_608 der lawt er vil zuo tod sluc v_609 die den keiser wolten erslahen v_610 er gozz ws pluts manigen trahen v_611 mit ellenthafter hende v_612 zuo pitter leuchem ende v_613 mit slegn er ir gnug traib v_614 und ir lebendig belaib v_615 die macht er aber flüchtig v_616 und der ritter züchtig v_617 dDen keiser het enpunden v_618 dô lief er an den stunden v_619 nakent in daz pad hin wider v_620 dar ein saz er drat nider v_621 als ob er umb die geschiht v_622 West in der welte niht v_623 er padet sam er tet vor v_624 der keiser ûf der flüht spor v_625 kom geriten in dz her v_626 Wer in mit manleicher wer v_627 het erlöſet an der stunt v_628 daz waz im gar klain kunt v_629 Wan er sîn niht erkant v_630 für sîn gezelt er rant v_631 dar inne erpaizt er pald nider v_632 ûf sîn gestül saz er wider v_633 vil zornikleich bî der zît v_634 die fürſten all komen sît v_635 für in gedrungen dar v_636 ir herren sprach er nempt war v_637 Wie nahen ich waz verraten v_638 Wan daz mir hilfe taten v_639 zwe ritterleich hend schîn v_640 ich müst gar verdorben sîn v_641 und leib verloren hân v_642 und ich wer mit het getan v_643 alsô paltleichen trost v_644 daz er mich nakent erlost v_645 ich wolt im leihen und geben v_646 ich hân mîn leib und mîn leben v_647 von sîner hilffe stewr v_648 nie ritter wart sô tewr v_649 noch sô frech an allen spot v_650 erkennt in iemen durh got v_651 der princ in fur mîn ougen her v_652 ich pin dez offenleichen wer v_653 daz er enphahet reichen solt v_654 mîn herz ist im mit trewn holt v_655 und im immer günſtig weſen v_656 kein ritter sô gar auz erleſen v_657 lebt weder hie noh anderſwa v_658 nun stunden sumleiche da v_659 die weſten wol dz under in v_660 daz heinreich dem keiser hin v_661 geholfen an der zît v_662 die sprachen all wider streit v_663 Wir wizzen alle wol den helt v_664 der ewr leben auz erwelt v_665 von tod erlöst hat v_666 nun sert ez laider und stat v_667 umb in alsô bî der zît v_668 daz ewr ungnad leit v_669 zuo vast ûf sînem rükke v_670 er hat daz ungelükhe v_671 daz er durh sîn unschuld v_672 vermeidet ewr hulde v_673 Wird im dw selb nun gtan v_674 daz er sei möcht wider hân v_675 Wir liezzen ew in gesehen v_676 der keiser begund jehen v_677 het er mir mîn vater erslagen v_678 ich liez in mîn gunst bîagen v_679 und im mîn gnad schîn v_680 dise nim ich ûf dw tẃ mîn v_681 und mîn ere keiserleih v_682 dô wart der ritter heinreih v_683 von kempten im gnennet v_684 der keiser weit erkennet v_685 sprah wider se zehant v_686 und er komen in dise lant v_687 daz waiz ich gern sundr wan v_688 Wer het anders dise getan v_689 daz er nakent hewt strait v_690 Wan er dw getürſtikait v_691 trug in sîn herzen hôh v_692 daz er bî sînem parte zoh v_693 ein keiser vbr sîn tisch v_694 sîn mut ist fröleich und frisch v_695 dez enkilt er nymmer v_696 mîn hilffe sol im immer v_697 gnedikleichen v_698 doh wil ich in ersreken v_699 und enphahen v_700 dô hiez er pald gahen v_701 und zuo hofe bringen v_702 mit zornikleichen dingen v_703 Wart er für in gefūrt hin v_704 secht dô gepart er wider in v_705 als er im gehaz were v_706 nun saget sprach der mere v_707 der keiser wie getorst ir v_708 jmmer her zuo mir v_709 Oder immer für mîn ougen komen v_710 nun habt ir doch wol vernomen v_711 War umb ich ewr veint wart v_712 ir sît doch der mir den part v_713 an scharſah hat geschoren v_714 und ewr zorne v_715 mîn hawbt gerawfet hat v_716 daz ez mir an löc stat v_717 daz hat getan ewr hant v_718 daz ir getorſtet in dise lant v_719 je köm in drͤin ist wol schîn v_720 daz ir hôhfertig werlt sîn v_721 und müts künt phlegen v_722 gnad herr sprach der degen v_723 ich wart betwungen her v_724 da von pitt ich und ger v_725 daz ir verkieſet dw getât v_726 mîn herr ein furst der hie stat v_727 bî sîner huld mir gepot v_728 daz ich durh kein slacht nôt v_729 liezz ich für her mit im v_730 v_731 ich setz daz hewt und nim v_732 ûf all main selikait v_733 daz ich dw fart ungern rait v_734 v_735 v_736 v_737 Wan dz ich must samir got v_738 erfüllen herren gpot v_739 Wer ich mit im niht auz komen v_740 mîn lehen het er mir gnomen v_741 v_742 v_743 Wer ich bî diſn stunden v_744 an der vert erwunden v_745 v_746 v_747 v_748 v_749 v_750 v_751 der keiser lachen dô began v_752 er sprah auz erwelter man v_753 ir sît unschuldic hör ich wol v_754 dar umb ich gern lazzen sol v_755 Wider ew den zorn mîn v_756 got und mir süllt ir sîn v_757 tawſentſtunt willkomen v_758 ir habt mir swer vil benomen v_759 und laben hie genert v_760 den leib müst ich hân verzert v_761 Wer ewr hilfe selig man v_762 er spranc ûf und lief in an v_763 gar minnikleichen hie v_764 mit armen er in umb vie v_765 und im ougen und lid v_766 ein suen und ein frid v_767 Wart gmachet under in v_768 ir zwayr veintſchaft waz hin v_769 Wan der keiser hôh geporen v_770 und gemainer zorne v_771 Waz dem ritter niht geueh v_772 ein gelt gap er im und leh v_773 dz galt dez jars zway hundert marc v_774 sîn manhait freh und starc v_775 pracht in ûf hôhen reichtum v_776 und ganzer wird rum v_777 daz man sîn noh gedenktwol v_778 dar umb ein edl ritter sol v_779 gern sîn dez müts kec v_780 Werf all zaghait enwec v_781 und sîns leibs kraft v_782 Wan manhait und ritterschaft v_783 dw zway dw tewrent sere v_784 si bringent lob und ere v_785 ainem iegleichem man v_786 der sich zuo rehte v̈ben kan v_787 und paiden mag geleben v_788 hie sei dem mer end geben v_789 und süzzen red werc v_790 dz ich durh den von tierberc v_791 jm reim hân gerichtet v_792 und taẅtsch getichtet v_793 von latein alz er pat v_794 zuo strazpurg in der schön stat v_795 da er mine zuo dem tüme v_796 jst probest und ein plüme v_797 da scheint manger eren v_798 got müzz im seld meren v_799 sît er sô vil der tugen hat v_800 von birtzpurg ich kunrat v_801 muz im immer heiles pitten v_802 er hat der eren streit gestrîten v_803 mit gern gebnder hend v_804 hie hat daz buoch ein end v_805 v_806 v_807 maria sei gelobet schoene v_808 got geb un̈s dw himel krone v_809 ·:Amen daz
                        werd war ·: v_810 v_811 v_812 v_813 