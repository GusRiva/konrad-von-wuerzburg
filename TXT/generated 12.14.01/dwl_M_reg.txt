v_1 ir werlt minnaere 
v_2 vernemet dise maere 
v_3 wie einem ritter gelanc 
v_4 der nach der werlt lôn ranc 
v_5 beide spât und vruo 
v_6 er dahte in manige wîz darzuo 
v_7 womit er daz begienge 
v_8 daz er den lôn entvienge 
v_9 werltlicher eren 
v_10 er konte wol gemêren 
v_11 sîn lop an allen orten 
v_12 mit werken und mit worten 
v_13 sîn leb waz sô volbraht 
v_14 daz sîn zuo dem besten wart gedaht 
v_15 in allen diutschen landen 
v_16 er hette sich vor schanden 
v_17 alle sîne jâr behuot 
v_18 er waz hövesch und guot vruot 
v_19 schoen und aller tugenden vol 
v_20 swamit ein man zuo der werlt sol 
v_21 bejagen hôher wirde prîs 
v_22 daz kunde wol der herre wîz 
v_23 bedenken und betrahten 
v_24 man sach den vil geslahten 
v_25 ûzerwelte kleider tragen 
v_26 birsen beizen und jagen 
v_27 kunde er und trîbt sîn vil 
v_28 schâchzabel und sîten spil 
v_29 daz waz sîn kurzwîle 
v_30 waere über hundert mîle 
v_31 gezeiget im ein ritterschaft 
v_32 dar waere der herre tugenthaft 
v_33 mit guoten willen hin geritten 
v_34 und hette gerne da gestritten 
v_35 nach lop ûf hôher minne solt 
v_36 er waz den vrouwen alsô holt 
v_37 die wol bescheiden waren 
v_38 daz er in sînen jâren 
v_39 mit langer wernder staete 
v_40 in sô gedienet haette 
v_41 daz alle saeldenhaften wîp 
v_42 sînen wunneclîchen lîp 
v_43 lobten und prîsten 
v_44 als uns diu buoch bewîsten 
v_45 und ich ez von im geschriben vant 
v_46 sô waz der herre genant 
v_47 her Wirin da von Gravenberc 
v_48 er hette werltliche werc 
v_49 geworht alle sîne jâr 
v_50 sîn herze stille und offenbâr 
v_51 nach der minne tobete 
v_52 sust saz der gelobet 
v_53 in einer kemenâten 
v_54 mit vröuden wol beraten 
v_55 und hette ein buoch in sîner hant 
v_56 daran er aventiure vant 
v_57 von der minne geschriben 
v_58 dar ob hette er dô vertriben 
v_59 den tac untz ûf die vesperzît 
v_60 sîn vröude waz vil hart wît 
v_61 von süezer rede die er da laz 
v_62 dô er alsus gesezen waz 
v_63 dô kam gegangen dort her 
v_64 ein wîp nach sînes herzen ger 
v_65 zuo wunsch wol geprüevet dar 
v_66 und alsô minneclich gevar 
v_67 daz man nie schoener wîp gesach 
v_68 ir schoene volleclichen brach 
v_69 vür alle vrouwen die nun sint 
v_70 ein sô reht minneclichez kint 
v_71 von wîbes brusten nie geslouf 
v_72 ich spreche daz ûf mînen touf 
v_73 
v_74 
v_75 daz sie noch verrer schoener waz 
v_76 danne Venus oder vrouwe Palas 
v_77 und alle die gotinne 
v_78 die willen phlagen der minne 
v_79 ir antlütze und ir varwe 
v_80 diu waren beide garwe 
v_81 erliuhtet als ein spiegelîn 
v_82 ir schoene gap sô liechten schîn 
v_83 und alsô wunneclichen glast 
v_84 daz der selbe palast 
v_85 von ir lîp erliuhtet wart 
v_86 der wunsch haette niht gespart 
v_87 an ir die sînen grôzten kraft 
v_88 er hette sîne meisterschaft 
v_89 mit ganzem vlîz an sie geleit 
v_90 swaz man von schoenen wîben sît 
v_91 der übergulde waz ir lîp 
v_92 ez wart nie minneclicher wîp 
v_93 gesehen ûf der erde 
v_94 ouch waz nah vollem werde 
v_95 ir lîp gekleidet schoene 
v_96 diu kleider und diu krône 
v_97 die diu schoene vrouwe kluoc 
v_98 ûf und an ir lîp truoc 
v_99 die waren alsô rîche 
v_100 daz sie halt sicherlîche 
v_101 nieman vergelten künde 
v_102 ob man sie veile vünde 
v_103 von Gravenberc herr Wirn 
v_104 erschrac von ir wol zwirnt 
v_105 dô sie kam geslîchen 
v_106 sîn varwe wart erblîchen 
v_107 vil harte von ir künfte da 
v_108 in nam des grôz wunder sa 
v_109 waz vrouwen alsô kaeme 
v_110 ûf spranc der vil genaeme 
v_111 erschrocken und missevar 
v_112 und enphinc die minnechlichen gar 
v_113 vil schoen als er wol kunde 
v_114 er sprach ûz süezem munde 
v_115 sît vrouwe got willekomen 
v_116 swaz ich von vrouwen hân vernomen 
v_117 der sît ir übergülte gar 
v_118 hiemit sprach diu schoene gar 
v_119 vil lieber vriunt got lône dir 
v_120 erschrecke sô sere niht von mir 
v_121 
v_122 
v_123 
v_124 
v_125 nun bin ich doch daz selbe wîp 
v_126 durch die du sele unde lîp 
v_127 vil dicke hast gewaget 
v_128 dîn herze niht betraget 
v_129 ez tragt durch mich hôhen muot 
v_130 du bist hübsch und vruot 
v_131 gewesen alle dîne jâr 
v_132 dîn werder lîp süeze und klar 
v_133 hat nach mir gerungen 
v_134 gesprochen und gesungen 
v_135 von mir swaz er guotes kan 
v_136 du wart ot ie mîn dienestman 
v_137 den abent und den morgen 
v_138 du kundest wol besorgen 
v_139 hôhes lop und werden prîs 
v_140 du blüejest als ein meienrîs 
v_141 in manecvalter tugent 
v_142 du hast von kindes jugent 
v_143 getragen ie der eren kranz 
v_144 dîn sîn ist lûter und ganz 
v_145 an triuwen ie gegen mir gewesen 
v_146 vil werder ritter ûzerlesen 
v_147 darumbe bin ich komen her 
v_148 daz du nach dînes herzen ger 
v_149 mînen lîp von hôher kür 
v_150 beschouwest wider unde vür 
v_151 wie schoen ich sei wie volchomen. 
v_152 den rîchen lôn den grozen vromen 
v_153 den du von mir enphâhen maht 
v_154 umbe dînen dienst wol geslaht 
v_155 den solt du schouwen unde spaehen 
v_156 ich wil dich gern lâzen sehen 
v_157 waz lônes dir geziehen sol 
v_158 du hast gedienet mir sô wol 
v_159 
v_160 
v_161 den herren edeln edeln herren tugentrîch 
v_162 dûhte harte wunderliich 
v_163 diser vrouwen teidinc 
v_164 wann sie der selbe jungelinc 
v_165 mit sînen ougen nie gesach 
v_166 und doch diu selbe vrouwe sprach 
v_167 er waere ir dienstman gesîn 
v_168 er sprach genade vrouwe mîn 
v_169 hân ich iu gedienet iht 
v_170 entriuwen dez enweiz ich niht 
v_171 mich dunket ane lougen 
v_172 daz ich mit mînen ougen 
v_173 iuch vil selten hân gesehen 
v_174 sît daz ir geruochet jehen 
v_175 mîn zuo kneht selic wîp 
v_176 dez sol mîn herze und mîn lîp 
v_177 iuch zuo dienste sîn bereit 
v_178 mit willeclicher arbeit 
v_179 untz ûf mînes todes zil 
v_180 ir habt sô hôher saelden vil 
v_181 und als manecvalte tugent 
v_182 daz iuwer vröude blüende jugent 
v_183 mir vil wol gelônen mac 
v_184 ja wol mich daz ich disen tac 
v_185 gelebet hân des vreue ich mich 
v_186 sît daz ir vrouwe minneclich 
v_187 mînen dienst enphâhen werlt 
v_188 vrouwe an tugenden ûzgezelt 
v_189 gerouchet kunden mir ein teil 
v_190 durch daz wunnenbernde heil 
v_191 daz an iuch schoene vrouwe lît 
v_192 von wannen ir geheizen sît 
v_193 oder von wannen ir sît genant 
v_194 iuwer name und iuwer lant 
v_195 daz werde mir hier kunt getan 
v_196 durch daz ich wizze sunder wân 
v_197 ob ich in allen mînen tagen 
v_198 ie von iuch gehôrte sagen 
v_199 des antworte im diu schone dô 
v_200 sie sprach gezogenlich alsô 
v_201 vil lieber vriunt daz sol geschehen 
v_202 ich wil dir gern alhier verjehen 
v_203 mînes hôchgelopten namen 
v_204 du endarft dich nimmer dez geschamen 
v_205 ob du mir undertaenic bist 
v_206 mir dienet swaz ûf erde ist 
v_207 hordes und guͦetes 
v_208 ich bin sô hôhes mvͦetes 
v_209 daz keiser und küniges kint 
v_210 alle under mîner krone sint 
v_211 graven vrîen und herzogen 
v_212 die habent mir ir knie gebogen 
v_213 und leistent alle mîn gebot 
v_214 ich envürhte nieman wan got 
v_215 der ist gewaltic über mich 
v_216 diu werlt bin geheizen ich 
v_217 der du nun lange hast gegert 
v_218 lônes solt du sîn gewert 
v_219 an mir als ich dir zeige nun 
v_220 nun komt ez dir nun schouwe du 
v_221 sust kert sie im den rucken dar 
v_222 der waz in allen enden gar 
v_223 bestecket und behangen 
v_224 mit ungevüegen slangen 
v_225 krotten unde natern 
v_226 ir lîp waz voller blattern 
v_227 und ungevüeger eizen 
v_228 vliegen und âmeizen 
v_229 ein wunder darin sâzen 
v_230 ir vleisch die maden âzen 
v_231 untz ûf daz gebeine 
v_232 sie waz sô gar unreine 
v_233 daz von ir bloeden lîp waz 
v_234 ein sô engestlicher smac 
v_235 den nieman kunde erlîden 
v_236 ir rîchez kleit von sîden 
v_237 
v_238 
v_239 
v_240 
v_241 waz vil jâmerlich gevar 
v_242 bleich als ein asche gar 
v_243 
v_244 
v_245 hie mit schiet sie dannen 
v_246 daz sie vor mir verbannen 
v_247 und all der kristenheit sei 
v_248 der ritter edel und vrî 
v_249 dô der dise wunder ansach 
v_250 zehant sîn herze im des verjach 
v_251 er waere gar verwâzen 
v_252 swer sich wolte lâzen 
v_253 an ir dienste vinden 
v_254 von wîben und von kinden 
v_255 schiet er sich alda zehant 
v_256 er nam daz kriuz an sîn gewant 
v_257 und hüb sich über daz wilde mer 
v_258 und half dem edelen gotez her 
v_259 strîten an die heidenschaft 
v_260 da wart der ritter tugenthaft 
v_261 an staeter buoze vunden 
v_262 er schuof daz zuo allen stunden 
v_263 dô im der lîp erstorben waz 
v_264 daz im diu sele dort genaz 
v_265 nun mercket alle die nun sint 
v_266 diser wilden werlt kint 
v_267 dise endehafte maere 
v_268 daz ist alsô gewaere 
v_269 daz man ez gern hoeren sol 
v_270 der werlt lôn ist jamers vol 
v_271 dc muoget ir alle hân vernomen 
v_272 ich bin sîn an ein ende komen 
v_273 swer an ir dienst vunden wirt 
v_274 daz in diu vröude gar verbirt 
v_275 die got mit ganzer staetekeit 
v_276 den ûzerwelten hat bereit 
v_277 von Würtzburg ich Konrad 
v_278 gip iuch allen disen rat 
v_279 daz ir diu werlt lazet varn 
v_280 wellet ir diu sele bewarn 
v_281 
v_282 
v_283 
v_284 
v_285 
v_286 
v_287 
v_288 
v_289 
v_290 
v_291 
v_292 
v_293 
v_294 
v_295 
v_296 
v_297 
v_298 
