v_1 ein keiser Otto waz genant v_2 dez mâgen kreft manic lant v_3 mit vorchten undertaenic wart v_4 schoen und lanc waz im der bart v_5 wan er sîn phlac vil zarte v_6 und waz er bî dem barte v_7 geswuor daz liez er allez war v_8 er het roetelehtes hâr v_9 und waz mit tall all ein übel man v_10 sîn herze in argem muot bran v_11 daz er bewaerte an maniger staete v_12 Wan wer iht wider in getaete v_13 der het sîn leib verlorn v_14 Wer über in der eit gesworn v_15 von daz keisers munt wart v_16 du garnest 'z sam mir mîn bart v_17 sô muoste er ligen tôt zehant v_18 wan er da keine milte vant v_19 an sîner hende danne v_20 alsô hete er manigen manne v_21 sîn leben genomen v_22 der von sîner genade waz komen v_23 durch hôher schulde werc v_24 nun hete er zuo Babenberc v_25 in der schoenen veste wît v_26 gemachet eine hôchgezît v_27 und waz diu zuo einen ôstern v_28 dem komen ûz iren klostern v_29 vil hôhere abt an den hof v_30 und manic hôher bischof v_31 der mit eren îlte dar v_32 ouch komen dar in liehter schar v_33 graven vrîen dienstman v_34 diu daz rîche hôrten an v_35 durch den keiserlichen voget v_36 die kamen alle dar gezoget v_37 in wunneclicher presse v_38 und dô gesungen waz diu messe v_39 an dem ôsterlichen tage v_40 da wurden sunder klage v_41 diu tische schon bereit v_42 man het brôt darûf geleit v_43 und vil manic trincvaz v_44 dar ûf gesezet umbe daz v_45 sô der keiser Otte v_46 mit sîner vürsten rote v_47 von dem münster kaeme v_48 daz er wazzer naeme v_49 und er en sazehant v_50 nun waz durch hovezuht gesant v_51 ein werder juncherre dar v_52 der edel und wunnevar v_53 an herzen und an lîp schîn v_54 diu liute in alle sunder mein v_55 vil hôhen prîs da gaben v_56 sîn vater waz zuo Swaben v_57 herrzoge gewaltic v_58 dez gulte manecvaltec v_59 solt erben diser allein v_60 der selb knabe rein v_61 dez tages da zuo hove gie v_62 vor den tischen und lie v_63 darûf diu blanken hende sîn v_64 ein lindez brot nam er darin v_65 da brach der hochgeborene knabe v_66 lützel und ein wenic ab v_67 und wolt ez ezzen sam diu kint v_68 die dez siten alle sint v_69 und der wille stât dar zuo v_70 daz sie gerner enbîzen vruo v_71 v_72 der junge vürste wunnesam v_73 als er daz brot an sich nam v_74 und ein teil brach dar abe v_75 dô gie alda mit sînem stabe v_76 dez keisers truhsaeze v_77 und schickte daz man ezze v_78 dô man gesungen het gar v_79 und der selbe wart gewar v_80 daz der juncherre wert v_81 der brotes het gegert v_82 dô wart er zornic alzehant v_83 sîn site waz alsô gewart v_84 daz in muote ein cleines dinc v_85 daz lief er an den jungelinc v_86 mit sînen stab den er truoc v_87 da mit er in ûf daz houbet sluoc v_88 den knaben edel und klâr v_89 daz im diu schedel und daz hâr v_90 von roten bluot wurden naz v_91 dez viel er nider und saz v_92 und weinte manigen trahen v_93 daz in der truhsaeze torst slahen v_94 daz erhort ein werder helt v_95 der waz ein ritter ûzerwelt v_96 und hiez von Kempten Heinrich v_97 sîn edel muot der het sich v_98 ritterlich manheit angenomen v_99 er waz mit dem kint komen v_100 von Swâben dar als ich ez laz v_101 wan er sîn zuhtmeister waz v_102 und in nach ganzer würde zôch v_103 daz man den juncherren hôch v_104 als unerbermlîch sluoc v_105 daz muot in sere und übel genuoc v_106 ez waz im leit und ungemach v_107 zuo dem truhsaeze er dô sprach v_108 der unverzagete ritter dô v_109 zorneclich alsô v_110 daz habt ir gerochen v_111 daz ir habt zerbrochen v_112 iuwer ritterliche zuht v_113 und eines edelen vürsten vruht v_114 als übelîche habt geslagen v_115 ich wil iuch nemelîch sagen v_116 ir werbent anders dan ir solt v_117 sît daz ir an alle schult v_118 geslagen habt den herren mîn v_119 daz lat iuch gar unmaere sîn v_120 dô sprach der truhsaeze v_121 mir ist wol gemaeze v_122 daz ich ungevüegen schelken waere v_123 v_124 und ein iegelichen baere v_125 v_126 der hie zuo hove unzühtic ist v_127 lat iuwer rede zuo diser vrist v_128 blîben gemeine v_129 ich vürhte iuch alsô kleine v_130 als der habich tuot daz huon v_131 waz werlt ir darumb tuon v_132 daz ich da den herzogen sluoc v_133 daz wirt bekant iuch schiere genuco v_134 sprach von Kempten Heinrich v_135 daz ir den vürsten lobleich v_136 sô vast künnt bliuwen v_137 daz wirt iuch schier geriuwen v_138 wann ich vertrag sîn lenger niht v_139 ir tugentloser boesewiht v_140 nun wie getorst ir geleben v_141 daz ir dem kind habt geben v_142 als ungevüege busche v_143 daz iuwer hant unkiusche v_144 sô gar unedellîch tuot v_145 der muoz begiezen iuwer bluot v_146 den sal und disen vleken v_147 dô begreif er ein stecken v_148 und ein grôzen reitel v_149 er sluoc in daz diu scheitel v_150 in zerkalt sam ein ei v_151 und im der gibel spielt enzwei v_152 reht als ein hagen schirben v_153 da von begund er zwirben v_154 umb und umb sam ein topf v_155 daz hiren waret im und der kopf v_156 geschelt hart dunket mich v_157 dez vil er ûf den esterîch v_158 und lac da jaemerlichen tôt v_159 der sal wart sînes bluotes rot v_160 davon huop sich ein michel dôz v_161 und ein lût gebreht grôz v_162 nun waz ouch der keiser komen v_163 und het wazzer da genomen v_164 und waz gesezzen ü̈ber den tisch v_165 daz bluot begonde er alsô vrisch v_166 ûf dem esterîch sehen v_167 er sprach waz ist hie geschehen v_168 wer hat den sal entreinet v_169 und die getât erscheinet v_170 daz er sô bluotec ist v_171 dô begonde im an der vrist v_172 sîn hovegesinde sagen v_173 daz im sîn truhsaeze erslagen v_174 waere bî der zît alsô v_175 mit zorne sprach der keiser dô v_176 wer hat an im beswaeret mich v_177 v_178 v_179 daz tet von Kempten Heinrich v_180 rieften sie alle gelîche v_181 ja sprach der keiser reiche v_182 v_183 hat im der sîn lîp genomen v_184 sô ist er uns zuo vruo komen v_185 von Swaben her in dis lant v_186 er werd schier nun besant v_187 vür mîn angesiht her v_188 ich wil in vrâgen warumb er v_189 mir hab sô vast an im geschadet v_190 sô wart der ritter da geladet v_191 vür den keiser vreissam v_192 nun er vür sîn ougen kam v_193 und er in von erst ersach v_194 mit zorne er wider in sprach v_195 wie habt ir her sô getobt v_196 daz mîn truhsaeze hôchgelobt v_197 von iuch lît ermordet v_198 ir habt ûf iuch gehordet v_199 mîn ungenade manicvalt v_200 iuch sol mîn keiserlich gewalt v_201 erzeiget werden sere v_202 ir habt mînes hoves ere v_203 und mîn prîs gebrochen v_204 daz wirt an iuch gerochen v_205 sicherleichen dise geschiht v_206 daz man den truhsaezen siht v_207 von iuch zuo tod erlempten v_208 genad herr sprach der von Kempten v_209 der unverzaget ritter v_210 sît mir niht sô bitter v_211 noch als unbarmeclîch v_212 lat hie genad vinden mich v_213 und iuwer staete hulde v_214 geruchet mîn unschulde v_215 und mîn schuld vernemen gar v_216 hab ich mit unrecht zwar v_217 verdient iuwer vîentſchaft v_218 sô last iuwer magenkraft v_219 mich vellen und veigen v_220 mac aber ich erzeigen v_221 daz niht die schulde sî mîn v_222 sô ruchet mir genaedec sîn v_223 sô daz ir mir niht übel tuont v_224 durch den got der hiut erstuont v_225 an disem ôsterlichen tac v_226 gunnt mir daz ich bejag v_227 ewrer keiserliche gunst v_228 sît daz ir habt die vernunft v_229 daz ir von art bescheiden sît v_230 sô eret dise hôchgezît v_231 an mir vil armen hiute v_232 lat mich der werden liute v_233 geniezen die man schouwet hie v_234 kein schuld wart sô grôz nie v_235 da gehoer zuo genaden teil v_236 durch daz lâzent mich daz heil v_237 hie vinden und erberben v_238 daz ich iht muoz sterben v_239 der keiser übel und rôt v_240 der red im antwort bôt v_241 ûz einem grimmigen herzen v_242 er sprach dez tods smerzen v_243 den hie mîn truhsaeze treit v_244 tuot mir die grôz arbeit v_245 daz ich niht hân muotes dar zuo v_246 daz ich iuch genaden tuo v_247 umb iuwer hôhe schuld v_248 mîn keiserlich huld v_249 muoz immer sîn vor iuch verspart v_250 ir gearnt ez summer mîn bart v_251 daz mîn truhsaeze ist tôt v_252 ir muost lîden die selb nôt v_253 der werd ritter Heinreich v_254 verstuont dem eid sich v_255 den der ü̈ble keiser tet v_256 daz er benamen an der stet v_257 muost haben den lîp verloren v_258 dez wart im gar zorne v_259 v_260 daz er sich gerner wolt weren v_261 und daz leben da erneren v_262 mit willeclichem herzen gerachen v_263 wan er bekannt wol waz er v_264 bî dem bart sîn gehiez v_265 daz er daz alles staet liez v_266 er sprach nun hoer ich wol v_267 daz ich benamen sterben sol v_268 nun ist zît daz ich mich wer v_269 und daz leben hie gener v_270 al die wîl und ich kan v_271 hie mit der ûzerwelt man v_272 geswind vür den keiser spranc v_273 er begreif in bî dem bart lanc v_274 und zuckt in über sîn tisch v_275 ez waert vleisch oder visch v_276 daz man für in het braht v_277 daz wart verschüt sêr er vaht v_278 da er in bî dem bart dans v_279 daz kinn wart im und der vlans v_280 vil hares da beroubt v_281 sîn keiserliches houbet v_282 wart sêr entschumphert v_283 diu krone wol geviert v_284 diu dar ûf gesezt waz v_285 diu viel nider in den palaz v_286 und all sîn rîche zierheit v_287 er hat in under sich geleit v_288 vil schier bî den zîten v_289 er zuckt von der sîten v_290 ein messer wol gewetzet v_291 daz het er im gesetzet v_292 geswinde an sîn kel hin v_293 mit der hant begund er in v_294 umb sîn kragen würgen v_295 er sprach nun setzt mir bürgen v_296 und gar guote sicherheit v_297 daz iuwer hulde mir bereit v_298 und iuwer genade werde v_299 ir muozt ûf der erde v_300 iuwer leben haben verloren v_301 der aid den ir habt gesworen v_302 den selſht werlt ir geneſen v_303 Oder ez müſs ewrer end weſen v_304 er lag ûf im lanc zeyt v_305 und röpfet in ser wider streyt v_306 bî sînem langen parte v_307 er würgte in sô harte v_308 daz er niht mocht sprechen v_309 die werden und die frechen v_310 f all ûf sprungen v_311 si lieffen und drungen v_312 gemainikleichen v_313 da der keiser töt geuar v_314 lag under dem von chempten v_315 an chreſten den erlempten v_316 hetens an den stunden v_317 von jm vil gerner enpunden v_318 dô sprach ritter heinrich v_319 jst nyemant der nun rür sich v_320 sô müz der keiser ligen tôt v_321 dar nach sô princ ich den in nôt v_322 der mich zuo dem ersten greiffet an v_323 sît daz ich niht geneſen chan v_324 sô wïrt er zuo freiſen v_325 ich schich im ab den weiſen v_326 mit disem messer veſte v_327 sîn müſſent die geste v_328 engelten die mich slahen v_329 ich gewͤs irs plüts manigen trahen v_330 e daz ich müz verderben v_331 nun her wer wel sterben v_332 der chom her und rür mich v_333 da tratens all hinder sich v_334 als in dew ware schuld gepot v_335 der keiser auch mit maniger nôt v_336 vil ser winken da pegan v_337 daz si all gingen hin dan v_338 dizs wart getan und ez geschach v_339 zw dem keiser er aber sprach v_340 der werd ritter heinreich v_341 lat hie niht langer ligen mich v_342 Ob ir daz leben werlt hân v_343 mïr werd sicherhait getan v_344 daz ich genezz ich laz ew leben v_345 Wïrt mir gewiſhait niht geben v_346 v_347 umb den leib ez ist ewrer töt v_348 hie mit er ûf sîn vinger pot v_349 der keiser lobte sa v_350 bî der keiserleichen ere da v_351 daz er in liez bî der stund v_352 von dannen cheren wol gesunt v_353 nun die sicherhait ergie v_354 den keiser er da lie v_355 geswind von im ûf stan v_356 er het in schïr dô verlan v_357 dan part aus sîn handen v_358 dô er waz ûff gestanden v_359 von eſtreich wider v_360 dô gie er sizen wider v_361 ûff sîn stüll von reicher art v_362 daz har pegund er und den part v_363 streichen und sprach alsô v_364 zw dem von chempten aber dô v_365 ich hân ew sicherhait geben v_366 daz ich ew leib und leben v_367 unuerderbet v_368 nun streichent ewrer strazze v_369 alsô daz ir mich immer v_370 vermeident auch nymmer v_371 mit mînen ougen ew gesehe v_372 v_373 v_374 ich prüff daz wol und spehe v_375 daz ir zuo ainem jngeſind mir v_376 zuo swär sît auch habt ir v_377 ser an mir geungefuͤget v_378 Wer plickhet und luget v_379 an mîn part der chewſet wol v_380 daz ich immer gerne sol v_381 ewrer enperen v_382 mir müz ein ander maiſter scheren v_383 dan ir daz wiſſent an spot v_384 mîn part sol immer sammir got v_385 ewrer schach meyden v_386 ez chan unsanft sneyden v_387 hawt und har den kunigen ab v_388 vil wol ich der enphunden hab v_389 daz ir an v̈bel scherer seÿt v_390 ir sult bî diser tac zeyt v_391 uns rawmen hoff und lant v_392 dô nam der ritter alzehant v_393 zuo daz keisers namen v_394 vrlab und eilte dannen v_395 er kerte gegen swaben wider v_396 da gie er sizen aber nider v_397 ûff ein reichs lehen gelt v_398 aͤckher wiſen und velt v_399 het der von chempten als ich laz v_400 dar ûff liez er sich wan er waz v_401 ein dïnſtman der selben stift v_402 uns sait von im dew ware gſchrift v_403 daz er vil schon sich petrüg v_404 Wan er het auch güts genüg v_405 und in eren offenbar v_406 v_407 v_408 dar nach v̈ber zwanzigc jâr v_409 chem ez von geschicht sa v_410 daz der keiser otte da v_411 ains groſſen chriegs pflag v_412 und enhalb daz pirges lag v_413 vor ainer stat vil wunnigkleich v_414 er und die sîn heten sich v_415 dar ûff gefliſſen manig zeyt v_416 daz si der vest geben streyt v_417 mit stain und mit pfeilen v_418 doch waz er bî den weilen v_419 alles an lewten nothaft v_420 daz er nach tewtſcher ritterschaft v_421 het aus pegund senden v_422 er hiez an allen enden v_423 den herrn chunden und sagen v_424 Wer iht het bî den tagen v_425 zuo lehen von den reiche v_426 daz im der suellikleiche v_427 zuo hilfe chom bî der stund v_428 da bî tet er den hern chund v_429 Wer im waer dienst haft v_430 und lehen und manns craft v_431 hät enphangen von im v_432 daz er pald chert hin v_433 gein püllen bî den zeyten v_434 und im da hulffe streyten v_435 und ab er dez niht täte v_436 daz er sîn lehen häte v_437 verwurcht und ez solte lan v_438 in dw potſchaft getan v_439 Wart in alle tewtſche lant v_440 dô wart zuo chempten gesant v_441 dem abt auch ein pote sa v_442 der im dew mär sait da v_443 nun der fürſte lobſam v_444 dez keisers potſchaft vernam v_445 dô wart er ûf die vart prait v_446 auch wurden schïr da man sait v_447 alle sîn dienst man beſant v_448 und ûf die raiſe dô gemant v_449 bî trewn und bî aiden v_450 den ritter wol peſchaiden v_451 von chempten hiez er chomen v_452 er sprach ir habt wol vernomen v_453 daz der keiser hat gesant v_454 nach lewten her in tewtsch lant v_455 und ich der fürſten ainer pin v_456 der im zuo hilff chömen hin v_457 über daz gepiͤrg sol v_458 dar zuo pedarff ich ewrer wol v_459 und meiner dienst laͤwt v_460 die man ich alle haͤwt v_461 und ew zuo fodrist daz ir vart v_462 und dw raiſe niht enſpart v_463 dew mir und ew gepoten ist v_464 da von sült ir an der frist v_465 Werden ûf die vart perait v_466 ach herr waz habt ir gesait v_467 sprach v_468 nun wist ir wol daz ich v_469 ffür den keiser nich getar v_470 zuo hofe chomen und ïch gar v_471 verwurcht sîn hüld hân v_472 ir sült der raiſe mich erlan v_473 jmmer durch den dienst mîn v_474 der keiser hat die huld sîn v_475 vil gar von mir gesetzet v_476 und v̈ber mich gespretzet v_477 sîner püne v_478 ich hân erzagen zwen süne v_479 die send ich herr mit ew dar v_480 e daz ich alterſaine var v_481 sô fürt ir sey beide sampt v_482 geziret wol mit streytes ampt v_483 chert sey mit ew da hin v_484 nain sprach der abt ich enpin v_485 dez müts niht daz ich ir ger v_486 und ewrer durch sy enper v_487 Wann ir mir nützer ein sît v_488 mîn tröst und all mîn erleyt v_489 an ew bî disen zeyten v_490 Ye doch chunt ir zuo streyten v_491 geraten der maſſen wol v_492 und waz man hôher dnig sol v_493 zuo hofe schickhen alle weg v_494 daz mag verrichten ewrer pfleg v_495 vil pay dan anders ÿeman v_496 sô nützs ist mir nieman v_497 ûff meiner hinfert als ir v_498 da von ger ich day ir mir v_499 rat mit weiſer ler gebent v_500 und ist daz ir da wider strebent v_501 und ir mir dïnſtes ab gant v_502 Waz ir von mir zuo lehen hant v_503 Waiz got daz leich ich anderſwar v_504 da mans verdienen wol getar v_505 eNtrewn sprach der ritter dô v_506 jst der sach den alsô v_507 daz ir mîn lehen leihent hin v_508 Ob ich ew niht gehorſam pin v_509 sô far ich mit ew wiſſe reist v_510 Wie mir die raiſe an der ffrist v_511 zw groſſen sorgen sey gewant v_512 e daz ich laz aus meiner hant v_513 mîn lehen und mîn ere v_514 eE reyt ich und chere v_515 mit ew benamen in den tod v_516 mîn hïlff sol zuo rehter nôt v_517 ew perait von schulden sain v_518 Wann ir sît der herr mîn v_519 dem ich trewn müz gewern v_520 sît ir sîn niht werlt enpeern v_521 sô werd erfult ewrer müt v_522 Waz mir der keiser übel tüt v_523 daz wil ich gerner dulden v_524 daz ïch ewch zuo hulden v_525 gedien müg an diser vart v_526 hie mit ûf sîn raiſe wart v_527 perait der allenthaft man v_528 er für mit sînem herrn dan v_529 über daz gepïrg enwegc v_530 er waz sô chün und sô kegc v_531 daz er durch vorcht wenig liez v_532 er tet daz in sîn herr hiez v_533 und wart im undertänig gar v_534 si waren paid schiͤr dar v_535 ffür dw selb stat gezoget v_536 da der römisch voget v_537 lag mit sînem here starc v_538 heinreich von
                      chempten ſich alles pargc v_539 vor daz keisers an gesicht v_540 und cham für in zuo liecht niht v_541 Wann er durch den alten hazz v_542 und durch sîn schuld sich entſaz v_543 sô flach in der chüne man v_544 ein wenig von dem her hin dan v_545 er het die hüt sîn geslagen v_546 ein pad waz im dar ein getragen v_547 iN ainem tac als ich laz v_548 Wan im nach sîner vert waz v_549 gemachs durft sô padet er v_550 in ein züber der im her v_551 Waz von ainem dorff pracht v_552 und da der ritter wolbedach v_553 Waz geseſſen in daz pad v_554 dô sach er er chömen aus der stat v_555 ein tayl der purgär v_556 und auch den keiser v_557 reyten gegen in dort hin v_558 umb dew stat wolt er mit im v_559 tädingen und chöſen v_560 da von die truglöſen v_561 purger ûf gelait v_562 mit parat und mit falſchait v_563 daz si in zuo töd erslügen v_564 si wolten gerner fügen v_565 sô er mit in sprachen wolt v_566 daz man in dan solt v_567 er morden an wider sagen v_568 nun het auch schïr dar getragen v_569 alsô dez pin ich wer v_570 daz er geriten cham dort her v_571 Waggens eitel plöz und par v_572 ein taugenleich har schar v_573 Waz im zuo lag da perait v_574 dar ein er ungewarent rait v_575 und wart mit frechen handen v_576 ains freits da peſtanden v_577 Wann dw tröloſen diet v_578 dw taugen sîn schaden riet v_579 die cham ûf in gerawſchet v_580 mit ploſſen swertz pawſchet v_581 sô wolten jm prewn ungemach v_582 dô daz der ritter ersach v_583 von chempten in dem pad dar v_584 daz man den valſchen mort v_585 alsô begund prewn v_586 und daz man an den trewn v_587 keiser
                      otten wolt erslahen v_588 dô liez er paden und twahen v_589 gar peleiben under wegen v_590 als ein auſerwelter degen v_591 spranc er aus dem zuber tieff v_592 zw sainem schilt er pald lieff v_593 der hinc an ainer wend v_594 den nam er vil behend v_595 und ein swert aus erwelt v_596 da mit chom der plöz helt v_597 gelauffen zw dem keiser hin v_598 von den purgeren löst er in v_599 den schilt er dô zuo schïrm pot v_600 und halff im aus groſſer nôt v_601 er dackt sîne plöſſe lid v_602 und macht dem keiser frid v_603 dem tet er wol geleich v_604 als ein ritter allend reich v_605 Wert er sich alsô nackhend v_606 zechawt und zechackhent v_607 Wardt der veint genüg v_608 der lewt er vil zuo töd slüg v_609 die den keiser wolten er slahen v_610 er göz irs plüts manigen trahen v_611 mit ellenthafter hende v_612 zuo pitterleichem ende v_613 mit slegen er ir genüg traib v_614 und waz ir lebentrig pelaib v_615 die macht er aber flüchtig v_616 und dô der ritter zuchtig v_617 den keiser het enpunden v_618 sô lieff er an den stunden v_619 nackhend in daz pad hin wider v_620 dar ein saz er drat nider v_621 als ob er umb die geschicht v_622 West in der werlt niht v_623 er padet sam er tet vor v_624 der keiser ûf der flucht sper v_625 kom geriten in daz her v_626 Wer in mit mandleicher wer v_627 het erloſet an der stund v_628 daz waz im gar kein chund v_629 Wan er sîn niht erchant v_630 ffür sîn gezelt er rant v_631 dar inne erpaist er pald nider v_632 ûf sîn gestüll saz er wider v_633 vil zorgnigkleich bî der zeyt v_634 die furſten all chomen sît v_635 ffür in gedrungen dar v_636 ir herr sprach er nempt war v_637 Wie nahen ich waz verraten v_638 Wann daz mir hilffe taten v_639 zwo ritterleich hend schîn v_640 ich müst gar verdenchen sîn v_641 und den leib verloren hân v_642 und west ich wer mir het getan v_643 alsô paltleichen tröst v_644 daz er mich nackhend erlöst v_645 ich wolt im leihen und geben v_646 ich hân mîn leib und mîn leben v_647 von sîner hilffe stewrer v_648 hie ritter wart sô tewrer v_649 noch sô frech an allen spot v_650 er chemt in yemand durch got v_651 der princ in für mîn ougen her v_652 ich pin dez offenleichen wer v_653 daz er enphahet reichen solt v_654 mîn herrtz ist im mit trewn holt v_655 und müz im immer gunſtig weſen v_656 kein ritter sô gar aus erleſen v_657 lebt weder hie noch anderſwa v_658 nun stünden sömliche da v_659 die weſten wol daz under in v_660 daz heinreich den keiser hin v_661 geholffen an der zeyt v_662 die sprachen all wider streit v_663 Wir wiſſen alle wol den helt v_664 der ewrer leben aus erwelt v_665 von dem tod erlost hat v_666 und fert ez laider und stat v_667 umb in alsô bî der zeyt v_668 daz ewrer ungenad leyt v_669 zuo vast ûf sînem rukke v_670 er hat daz ungelücke v_671 daz er durch sîn unschuld v_672 vermeidet huld v_673 Würd im dew selb nun getan v_674 daz er sy macht wider hân v_675 Wiͤr lieſſen ew in gesehen v_676 der keiser pegund jehen v_677 hät er mir mîn vater erslagen v_678 ich liez in mîn gunst peiagen v_679 und tät im mîn genad schîn v_680 dise nim ich ûf die trew mîn v_681 und ûf mîn er keisercleich v_682 da wart der ritter heinreich v_683 von chempten im genennet v_684 der keiser weyt erchennet v_685 sprach wider si zuo hant v_686 und ist er chomen in dise lant v_687 daz waiz ich gerner sunderwan v_688 Wer het anders dise getan v_689 daz er nackhend hewt strait v_690 Wann er dew getürſtichait v_691 trug in sîn herzen hoch v_692 daz er bî sînem parte zoch v_693 ein keiser v̈ber sîn tisch v_694 sîn müt ist fröleich und frisch v_695 dez enkilt er nymmer v_696 chein hilffe sol im immer v_697 genandigkeichen decken v_698 doch wil ich in erschreckhen v_699 und v̈belleich enphahen v_700 dô hiez er pald gahen v_701 und in zuo hofe bringen v_702 mit zornigkleichen dingen v_703 Wart er für in gefürt hin v_704 secht da gepart er wider in v_705 als er im gehaz waere v_706 nun saget sprach der maere v_707 der keiser wie getörst ir v_708 Ymmer gestreichen her zw mir v_709 Oder für mîn ougen chomen v_710 nun habt ir doch wol vernomen v_711 War umb ich ewrer veint wart v_712 ir sît doch der mit den part v_713 an schar schach hat geschoren v_714 und mir ewrer zorne v_715 mîn handt gerawffet hat v_716 daz ez mir an lockn stat v_717 daz hat getan ewrer hant v_718 daz ir getorst in ditzs lant v_719 Ye chomen in dem ist wol schîn v_720 daz ir hochfertig werlt sîn v_721 und v̈ber nüts chunt pflegen v_722 genad herr sprach der degen v_723 ich wart petwungen her v_724 da von pit ich und ger v_725 daz ir verchieſet dw getât v_726 mîn herr ein fürst der hie stat v_727 bî sîner huld mir gepoͤt v_728 daz ich durch keiner slacht nöt v_729 liez ich für her mit im v_730 v_731 ich sez daz hewt und mîn v_732 ûff all mîn sälichait v_733 daz ich dew vart ungerne rait v_734 v_735 v_736 v_737 Wann daz ich müst sammir got v_738 gefüllen meins herren gepot v_739 Wär ich mit im mit aus chomen v_740 mîn lehen hät er mir genomen v_741 v_742 v_743 Wär ich bî disen stunden v_744 an der vert erwunden v_745 v_746 v_747 v_748 v_749 v_750 v_751 dEr keiser lachen dô began v_752 er sprach auſerbeltet man v_753 ir sît unschuldig hör ich wol v_754 dar umb ich gerner laſſen sol v_755 Wider den zorne mîn v_756 got und mir sult ir sîn v_757 tawſent stunt wilkomen v_758 ir habt mir swär vil benomen v_759 und daz leben hie genert v_760 den leib müst ich hân verzert v_761 Wär ewrer hilff sälig man v_762 er spranc ûf und lieff in an v_763 gar minnikleichen hie v_764 mit arm er in umb vie v_765 und chüst im ougen und lid v_766 ein suͤen und ein frid v_767 Wart gemacht underin v_768 ir zwayrer veintſchafft waz hin v_769 Wan der keiser hochgeporen v_770 und ir gemainer zorne v_771 Waz dem ritter mit genech v_772 ein gelt gap er im und lech v_773 daz galt dez jars zway hundert marc v_774 sîn manheit frech und starc v_775 pracht in ûff hôhen reichtumb v_776 und in ganzer würd rüm v_777 daz man sîn noch gedenckt wol v_778 dar umb ein edel ritter sol v_779 geren sîn daz nüts chec v_780 Werff all zaghait enwec v_781 und v̈be sains leibs craft v_782 Wann manhait und ritterschaft v_783 die zway die tewrent sere v_784 si bringent lob und ere v_785 ainem ygleichem man v_786 der sich zuo rehte v̈ben chan v_787 und in paiden mag geleben v_788 hie sey dem mär end geben v_789 und diser suſſen red werc v_790 daz ich durch den von tierberc v_791 in rein hân gerichtet v_793 und in teẅtsch getichtet v_792 von latein als er pat v_794 zuo straſpurg in der schön stat v_795 da er jnne zuo dem tümen v_796 jst probest und ein plüme v_797 da scheint maniger eren v_798 got müz im sold meren v_799 sît er sô vil der tugent hat v_800 von Wyrtzpurg ich chonrat v_801 müzz im immer haͤles pitten v_802 er hat der eren streyt gestraiten v_803 mit geren gabender hend v_804 hie hat daz püch ein end v_805 v_806 v_807 maria sey gelobet schoene v_808 got geb uns den himel chröne v_809 amen daz ez werd waer v_810 und helff uns zw der heiligen schär v_811 dez gratias J Et finitu᷒est v_812 an freytag nach sand gilgen v_813 tac in lujiar 