v_1 ir werlt minnaere 
v_2 vernement dise maere 
v_3 wie einem ritter gelanc 
v_4 der nach der werlt lôn ranc 
v_5 beide spât und vruo 
v_6 er gedahte im manigen sîn darzuo 
v_7 womit er daz gevienc 
v_8 damit er den lôn entvienc 
v_9 werltlicher ere 
v_10 er konte wol gemêre 
v_11 sîn lop an allen orten 
v_12 mit werken und mit worten 
v_13 sîn leben waz sô volbrâht 
v_14 daz sîn zuo dem besten wart gedaht 
v_15 in allen diutschen landen 
v_16 er hette sich vor schanden 
v_17 alle sîne jâr behuot 
v_18 er waz hövesch und guot 
v_19 schoen und allen tugende vol 
v_20 swamit er zuo der werlt sol 
v_21 gejagen hôher wirde prîs 
v_22 daz kunde er wol der herre wîz 
v_23 
v_24 
v_25 
v_26 
v_27 
v_28 schâchzabel und sîten spil 
v_29 waz sîn kurzwîle vil 
v_30 
v_31 genennet im ein ritterchaft 
v_32 dazuo waere der herre tugenthaft 
v_33 mit guoten willen hin geriten 
v_34 und hette gerne da gestriten 
v_35 nach lop ûf hôhen minnen solt 
v_36 sol er waz den vrouwen alsô holt 
v_37 die wol bescheiden waren 
v_38 daz er in sînen jâren 
v_39 mit langer wernde den staete 
v_40 in sô gedienet haette 
v_41 daz alle saeldenhaften lîp wîp 
v_42 alliv sînen tugenthaften wîp lîp 
v_43 lobten und prîsten 
v_44 als uns die buoch bewîsten 
v_45 und ich von im geschriben vant 
v_46 sô waz der herre genant 
v_47 her Wirnt da von Gravenberc 
v_48 und hette werltliche werc 
v_49 gewirket alle sîne jâr 
v_50 sîn herze stille und offenbâr 
v_51 nach der minne tobete 
v_52 sust saz der hochgelobet 
v_53 in einer kemenâten 
v_54 mit vröuden wol beraten 
v_55 und hette ein buoch in sîner hant 
v_56 daran er aventiure vant 
v_57 von der minne geschriben 
v_58 dar ob hette er vertriben 
v_59 den tac biz ûf die vesperzît 
v_60 sîn vröuden waren alsô wît 
v_61 von süezer rede die er laz 
v_62 nun er alsô gesezen waz 
v_63 dô kam gegangen dort her 
v_64 ein wîp nach sînes herzen ger 
v_65 zuo wunsch wol geprüevet dar 
v_66 und alsô minnecliche gevar 
v_67 daz man nie wîp sô schon gesach 
v_68 ir schoene vollecliche brach 
v_69 vür alle vrouwen die nun sint 
v_70 sô rechte minneclichez kint 
v_71 von wîbes bruste nie geslouf 
v_72 ich spreche daz ûf mînen touf 
v_73 
v_74 
v_75 daz sie noch verre schoener waz 
v_76 denne vrouwe Venus und vrouwe Palas 
v_77 und alle die gotinne 
v_78 die willent phflagen minne 
v_79 ir antlütze und ir varwe 
v_80 die warent beide garwe 
v_81 durchliuhtec als ein spiegelîn 
v_82 ir schoene gap sô liechten schîn 
v_83 und ouch sô wunneclichen glast 
v_84 daz der selbe palast 
v_85 von ir lîp erliuhtet wart 
v_86 der wunsch der enhaette niht gespart 
v_87 an ir die sînen besten kraft 
v_88 er hette sîne meisterschaft 
v_89 mit hôhem vlîz an sie geleit 
v_90 swaz man von schoenen vrouwen sît 
v_91 der übergulde waz ir lîp 
v_92 ez wart nie minneclicher wîp 
v_93 beschouwet ûf der erde 
v_94 ouch waz nach vollen werde 
v_95 ir lîp bekleidet schoene 
v_96 diu kleider und diu krône 
v_97 die diu selbe vrouwe kluoc 
v_98 ûf und an ir lîp truoc 
v_99 die waren alsô rîche 
v_100 daz sie sicherlîche 
v_101 nieman vergelten künde 
v_102 der sie joch veile vünde 
v_103 von Gravenberc herr Wirnt 
v_104 erschrac gein ir wol zwirnt 
v_105 dô sie kam geslîchen 
v_106 sîn varwe wart erblîchen 
v_107 vil harte von ir künfte 
v_108 in nam dez grôz wunder 
v_109 waz vrouwen alsô kaeme 
v_110 ûf spranc der vil genaeme 
v_111 erschrocken und missevar 
v_112 und enphinc die minneclichen gar 
v_113 vil schoene als er kunde 
v_114 er sprach ûz süezen munde 
v_115 sint vrouwe gotwille willekomen 
v_116 swaz ich von vrouwen hân vernomen 
v_117 der übergülte sint ir gar 
v_118 hiemit sprach diu schoene dar 
v_119 vil lieber vriunt got lône dir 
v_120 erschrecke sô sere niht vor mir 
v_121 ich bin ez diu selbe vrouwe doch 
v_122 der du wîlent und noch 
v_123 und alde her gedienet hast 
v_124 swie du vor mir ersrocken wast 
v_125 sô bin ich doch daz selbe wîp 
v_126 durch die du sele unde lîp 
v_127 vil dicke hast gewaget 
v_128 dîn herze niht betraget 
v_129 ez trage durch mich hôhen muot 
v_130 du bist hübsch unde vruot 
v_131 gewesen alle dîne jâr 
v_132 dîn werder lîp süeze und klar 
v_133 hat nach mir gerungen 
v_134 gesprochen und gesungen 
v_135 von mir swaz er guotes kan 
v_136 du waerst etie mîn undertan 
v_137 den abent und den morgen 
v_138 du kundest vil wol besorgen 
v_139 hôhes lop und werden prîs 
v_140 du blüejest als ein morgen meienrîs 
v_141 in manecvaltiger tugende 
v_142 du hast von hast kindes jugent 
v_143 getragen ie der eren kranz 
v_144 dîn sîn ist lûter und ganz 
v_145 in triuwen ie an mir gewesen 
v_146 vil werder ritter ûzerlesen 
v_147 darumbe bin ich komen her 
v_148 daz du nach dînes herzen ger 
v_149 mînen lîp in hôher kür 
v_150 beschouwest wider unde vür 
v_151 wie schoen ich bin wie volkomen 
v_152 den hôhen lôn den rîchen vromen 
v_153 den du von mir enphâhen maht 
v_154 durch dînen dienst sô tugenthaft 
v_155 den solt du schouwen unde spaehen 
v_156 ich wil dich iezuo lâzen sehen 
v_157 waz lônes dir gevallen sol 
v_158 du hast gedienet mir sô wol 
v_159 
v_160 
v_161 den edeln herren tugentrîch 
v_162 den dûhte sô harte wunderlich 
v_163 diser vrouwen teidinc 
v_164 wann sie der selbe jungelinc 
v_165 mit sînen ougen nie gesach 
v_166 und doch die schoene vrouwe sprach 
v_167 er waere ir dienstman gesîn 
v_168 er sprach genade vrouwe mîn 
v_169 habe ich iuch gedienet iht 
v_170 entriuwen dez enweiz ich niht 
v_171 mich dunket ane lougen 
v_172 daz ich mit mînen ougen 
v_173 iuch vil selten habe gesehen 
v_174 sît aber iuch geruoches jehen 
v_175 mîn zuo kneht selic wîp 
v_176 sô sol mîn herze und mîn lîp 
v_177 zuo iuch zuo dienste sîn bereit 
v_178 mit willeclicher arbeit 
v_179 biz ûf mînes todes zil 
v_180 ir habt sô hôher saelden vil 
v_181 und als manecvaltec tugent 
v_182 daz iuwer vröudebernde jugent 
v_183 mir vil wol gelônen mac 
v_184 wol mich daz ich disen tac 
v_185 gelebet ie daz ich mich 
v_186 sît daz ir vrouwe minneclich 
v_187 mînen dienst enphâhen werlt 
v_188 vrouwe an tugende ûzerwelt 
v_189 sô rukent kunden mir ein teil 
v_190 durch daz wunnenbernde heil 
v_191 daz an iuch schoene vrouwe lît 
v_192 von wannen ir geheizen sît 
v_193 oder wie ir sint genant 
v_194 iuwer namen und iuwer lant 
v_195 werde mir hier kunt getan 
v_196 durch daz ich wizze sunder wân 
v_197 ob ich bî allen mînen tagen 
v_198 ie von iuch hôrte gesagen 
v_199 dez antworte im diu vrouwe dô 
v_200 und sprach gezogenlich alsô 
v_201 vil lieber vriunt daz sol geschehen 
v_202 ich wil dir gerne hier verjehen 
v_203 mînes hôchgelopten namen 
v_204 du darft dich nimmer dez geschamen 
v_205 ob du mir undertaenic bist 
v_206 mir dienet swaz ûf erden ist 
v_207 hordes und gtes 
v_208 ich bin sô hôhes mtes 
v_209 daz keiser und küniges kint 
v_210 under mînen kronen sint 
v_211 graven vrîen und herzogen 
v_212 habent mir ir knie gebogen 
v_213 und leisten alle mîne gebot 
v_214 ich vürhte nieman wan got 
v_215 der ist gewaltic über mich 
v_216 diu werlt bin geheizen ich 
v_217 der du nun lange hast gegert 
v_218 lônes solt du sîn gewert 
v_219 von mir als ich dir zeige 
v_220 und vrümt er dir daz wizze 
v_221 sust kerte sie im den rucken dar 
v_222 der waz in allen enden gar 
v_223 bestecket und behangen 
v_224 mit natern und mit slangen 
v_225 mit krotten und mit natern 
v_226 ir lîp waz vollen blattern 
v_227 und ungevüeger eizen 
v_228 vliegen und âmeizen 
v_229 linwunder ein wunder darin sâzen 
v_230 ir fleisch die maden âzen 
v_231 biz ûf daz gebeine 
v_232 sie waz sô gar unreine 
v_233 daz von ir broeden lîp dranc 
v_234 ein sô engestlicher stanc 
v_235 
v_236 
v_237 
v_238 
v_239 
v_240 
v_241 
v_242 
v_243 
v_244 
v_245 
v_246 
v_247 
v_248 
v_249 
v_250 
v_251 
v_252 
v_253 
v_254 
v_255 
v_256 
v_257 
v_258 
v_259 
v_260 
v_261 
v_262 
v_263 
v_264 
v_265 
v_266 
v_267 
v_268 
v_269 
v_270 
v_271 
v_272 
v_273 
v_274 
v_275 
v_276 
v_277 
v_278 
v_279 
v_280 
v_281 
v_282 
v_283 
v_284 
v_285 
v_286 
v_287 
v_288 
v_289 
v_290 
v_291 
v_292 
v_293 
v_294 
v_295 
v_296 
v_297 
v_298 
