v_1 ein keiser Otte waz genant v_2 dez mâgen manic kreftic lant v_3 mit vorhten undertaenic wart v_4 schoene und lanc waz im der bart v_5 wan er in zoch vil zarte v_6 und swaz er bî dem barte v_7 geswuor daz liez er allez war v_8 er hette roetelehtes hâr v_9 und waz mit alle eine übel man v_10 sîn herze in argen muote bran v_11 und bewaerte daz an maniger stat v_12 swer iht wider in getât v_13 der muost den lîp hân verlorn v_14 über swen der eit gesworn v_15 von dez keisers munt wart v_16 du garnest ez sam mir mîn bart v_17 der muoste ligen tôt zehant v_18 wan er dô keine milte vant v_19 an sîner hende danne v_20 sust hete er manigem manne v_21 daz leben und den lîp benomen v_22 der von sînen genaden komen v_23 waz durch hôher schulde werc v_24 nun hete er da zuo Babenberc v_25 in der schoenen veste wît v_26 gemachet eine hôchgezît v_27 und waz diu zuo einen ôstern v_28 dez komen ûz klostern v_29 vil hôher ebbete in den hof v_30 und manic werder bischof v_31 der mit eren îlte dar v_32 ouch komen dar in liehter schar v_33 graven vrîen dienstman v_34 diu daz rîche hôrten an v_35 und den keiserlichen voget v_36 die komen alle dar gezoget v_37 in wunneclicher presse v_38 nun daz gesungen messe v_39 waz an dem ôsterlichen tage v_40 dô waren sunder leides klage v_41 alle diu tische da bereit v_42 und het man brôt darûf geleit v_43 und manic schoene trincvaz v_44 dar ûf gesezet umbe daz v_45 sô der keiser Otte v_46 mit sîner vürsten rote v_47 von dem münster kaeme v_48 daz er da wazzer naeme v_49 und er en bizze sazehant v_50 nun waz durch aventiure gesant v_51 ein werder juncherre dar v_52 der edel und der wunnevar v_53 an herze und an lîp schîn v_54 dii liute im alle sunder mein v_55 und hôhen prîs da gaben v_56 sîn vater von Swaben v_57 herzoge vil gewaltic v_58 dez gulte manecvaltec v_59 solt erben diser allein v_60 der selbe knabe rein v_61 dez tages da zuo hove gie v_62 vor den tischen umbe gevie v_63 diu schoenen blanken hende sîn v_64 ein lindez brot nam er darin v_65 v_66 v_67 und wolte ez ezzen sam diu kint v_68 die dez siten elle sint v_69 und in der wille stet dar zuo v_70 daz sie gerne enbîzent vruo v_71 v_72 der junge vürste wunnensam v_73 als er daz brot an sich genam v_74 und ein teil gebrach dar ab v_75 da gienc alda mit sînem stab v_76 dez keisers truhsaeze v_77 und seit daz man ezze v_78 sô man gesungen hette gar v_79 der selbe der wart dez gewar v_80 daz der juncherre wert v_81 dez brotes hete dô gegert v_82 dez wart er zornic sazehant v_83 der site sîn waz sô gewant v_84 daz in muote ein clein dinc v_85 dez lief er an den jungelinc v_86 mit sînem stab den er truoc v_87 dô mit er ûf daz houbet sluoc v_88 den juncherren edel und klâr v_89 daz im diu schedel und daz hâr v_90 von rotem bluot wurden naz v_91 dez viel er nider und saz v_92 und weinte manigen herzen trahen v_93 daz in der truhsaeze slahen v_94 getorst daz ersach einen helt v_95 der waz ein ritter ûzerwelt v_96 und hiez von Kempten Heinrich v_97 sîn edel muot der hette sich v_98 rîchlicher manheit angenomen v_99 wan er mit dem kint kvmen v_100 waz von Swâben als ich ez laz v_101 wan er sîn zuhtmeister waz v_102 und er in triutlichen zôch v_103 daz man den juncherren hôch v_104 als mir bermeclîchen sluoc v_105 daz muot in sere und übel genuoc v_106 und waz im leit und ungemach v_107 zuo dem truhsaeze sprach v_108 der unverzagete ritter dô v_109 harte zorneclich alsô v_110 waz habt ir gerochen v_111 daz ir nun habt zerbrochen v_112 iuwer ritterliche zuht v_113 daz ir eines edelen vürsten vruht v_114 als übelîche habt geslagen v_115 ich wil iuch nemelîch sagen v_116 ir werbet anders denne ir solt v_117 daz ir sunder alle schult v_118 geslagen habt den herren mîn v_119 daz lat iuch gar unmaere sîn v_120 sprach der truhsaeze v_121 mir ist daz wol gemaeze v_122 daz ich ungevüegen schelken waere v_123 v_124 und einen ieslichen baere v_125 v_126 die hie zuo hove unzühtic ist v_127 lat iuwer rede an diser vrist v_128 blîben algemeine v_129 ich vürhte iuch als kleine v_130 als der habich tuot daz huon v_131 waz wolt ir nun darzuo tuon v_132 daz ich den herzogen sluoc v_133 daz wirt bekant iuch schiere genuoc v_134 sprach von Kempten Heinrich v_135 daz ir vürsten edelich v_136 alsust künnen bliuwen v_137 daz sol iuch hie geriuwen v_138 wann ich vertrag sîn lenger niht v_139 nun tugentloser boesewiht v_140 wie getorst ir daz ir geleben v_141 daz ir dem kinde habt gegeben v_142 als ungevüege busche v_143 daz iuwer hant unkiusche v_144 als unedellîch tuot v_145 dez muoz begiezen iuwer bluot v_146 den sal und disen vlecken v_147 sust begreif er einen stecken v_148 als einen grôzen reitel v_149 er sluoc in daz die scheitel v_150 im zerklizte sam ein ei v_151 und im daz houbet spielt enzwei v_152 reht als ein haven schirben v_153 daz er begonde zuo wirben v_154 al umbe und umbe als ein topf v_155 daz hirn wart im und der kopf v_156 er schellet harte dunket mich v_157 dez viel er ûf den esterîch v_158 und lac da jaemerlich tôt v_159 der sal wart sînes bluotes rot v_160 dez huop sich ein michel dôz v_161 und ein lût gebreht grôz v_162 nun waz ouch der kunic komen v_163 und hette wazzer genomen v_164 und waz gesezzen über tisch v_165 daz bluot begonde er als vrisch v_166 ûf dem esterîch sehen v_167 er sprach waz ist alhie geschehen v_168 wer hat den sal entreinet v_169 und die getât erscheinet v_170 daz er bluotec worden ist v_171 alsust begonde er im an der vrist v_172 sîn werdes ingesinde sagen v_173 daz im sîn truhsaeze erslagen v_174 waere bî der zît alsô v_175 mit zorne sprach der keiser dô v_176 wer hat an im beswaeret mich v_177 v_178 v_179 daz tet von Kempten Heinrich v_180 riefens alle gelîche v_181 ja sprach der keiser rîche v_182 v_183 hat im der sînen lîp benomen v_184 sô ist er uns zuo vruo komen v_185 her von Swaben in dise lant v_186 er werde schiere nun besant v_187 vür mîn antlütze her v_188 ich wil in vrâgen warumb er v_189 mir hab sô vaste geschat v_190 sust wart der ritter gelat v_191 vür den keiser vreissam v_192 und als er vür den keiser kam v_193 und er in verrest ane sach v_194 mit zorn er wider in dô sprach v_195 wie habet ir sust getobet v_196 daz mîn truhsaeze hôchgelobet v_197 von iuch liget ermordet v_198 ir habt ûf iuch gehordet v_199 mîn ungenade manicvalt v_200 iuch sol mîn keiserlich gewalt v_201 erzeiget werden ser v_202 ir habt mînes hoves ere v_203 und mînen prîs zerbrochen v_204 daz wirt an iuch gerochen v_205 der hôhe mîn und die geschiht v_206 daz man den truhsaezen niht v_207 von iuch zuo tode erlempten v_208 nein herre sprach von Kempten v_209 der verzaget Heinrich v_210 v_211 v_212 lat hie genade vinden mich v_213 und iuwer staete hulde v_214 geruchet mîn unschulde v_215 hie vernemen und mîne schult v_216 hab ich mit rehter ungedult v_217 verdienet iuwer vientschaft v_218 sô lat iuwer menlich kraft v_219 mich vellen und veigen v_220 mac aber ich erzeigen v_221 daz niht die schulde waere mîn v_222 sô geruchet mir genaedec sîn v_223 daz ir mir niht übels tuont v_224 durch den got der hiute erstuont v_225 an disem ôsterlichen tage v_226 sô gunnet mir daz ich bejage v_227 iuwer keiserliche gunst v_228 sît daz ir habet die vernunft v_229 daz ir von art bescheiden sît v_230 sô eret dise hôchgezît v_231 an mir vil armen hiute v_232 lat mich der werden liute v_233 geniezen der man schouwet hie v_234 kein schult wart sô michel nie v_235 dô hoere zuo genaden teil v_236 durch daz sô lât mich daz heil v_237 hie vinden und erwerben v_238 daz ich niht sul ersterben v_239 der keiser übel und rôt v_240 der rede im antwort bôt v_241 ûz einem grimmen herzen v_242 er sprach dez todes smerzen v_243 den hie mîn truhsaeze treit v_244 lide mit solcher arbeit v_245 daz ich niht muotes hân dar zuo v_246 daz ich iuch kein genade tuo v_247 umb iuwer grôze schulde v_248 mîn keiserliche hulde v_249 muoz iuch immer sîn verspart v_250 ir arnt ez sam mir mîn bart v_251 daz mîn truhsaeze tôt v_252 lît von iuch alsunder nôt v_253 der werde ritter Heinrich v_254 der stuont bî dem eide sich v_255 den der keiser übel tet v_256 daz er benamen an der stet v_257 daz leben muost hân verlorn v_258 dez wart im alsô rehte zorn v_259 v_260 daz er den lîp wolt wern v_261 und daz leben sîn genern v_262 mit vil willeclicher ger v_263 wan er bekannt wol swaz er v_264 bî dem barte sîn geheiz hiez v_265 daz er daz allez wâr liez v_266 davon sprach er nun merke ich wol v_267 daz ich benamen sterben sol v_268 dez hân ich reht daz ich mich wer v_269 und daz leben im gener v_270 alle die wîle daz ich kan v_271 hie mit der ûzerwelter man v_272 geswinde vür den keiser spranc v_273 er begreif in bî dem barte lanc v_274 er zuht in über sînen tisch v_275 er waer vleisch oder visch v_276 daz man da het vür in braht v_277 daz wart gevellet in ein baht v_278 als er in bî dem barte dans v_279 daz kinne wart im und der vlans v_280 vil hares da beroubet v_281 sîn keiserliches houbet v_282 wart sêre entschumphert v_283 diu krone wol gezieret v_284 diu dar ûf gesetzet waz v_285 viel nider in daz palaz v_286 und alle sîn rîchlich zierheit v_287 er het in under sich geleit v_288 gar swinde bî den zîten v_289 er zuckt von der sîten v_290 ein messer wol gewetzet v_291 daz het er an in gesetzet v_292 vil schiere an sîne kelen hin v_293 mit der hant begunde er in v_294 vaste umb den kragen würgen v_295 er sprach nun lat mich bürgen v_296 enphâhen und sicherheit v_297 daz iuwer genade mir bereit v_298 und iuwer hulde werde v_299 ir muzet ûf der erde v_300 daz leben anders hân verlorn v_301 den ait den ir hat gesworn v_302 den velſchet ob ir werlt geneſen v_303 Oder ez mvz ewer ende weſen v_304 sust las er ûf im an der zit v_305 und rovfte in sere wider strit v_306 mit sînem langem bart v_307 erwurgt in alsô hart v_308 daz er niht mocht sprechen v_309 die werden und die vrechen v_310 fvrſten alle ûf sprvngen v_311 gar swinde sie dar drvngen v_312 vil gemeinlichen drvngen dar v_313 dô der keiser tôt gevar v_314 lag under dem von kempten v_315 an kreften den er leinten v_316 hetens an den stvnden v_317 vil gerne von im enbvnden v_318 dô sprach der ritter heinrich v_319 jst ieman der nun rvret mich v_320 sô muz der keiser ligen tôt v_321 dar nach sô vrinc ich den zuo nôt v_322 der mich zem ersten rvret an v_323 sit daz ich niht geneſen kan v_324 sô kvmt der wirt zuo vreiſen v_325 ich strich im ab den weiſen v_326 mit disem messer vest v_327 ovch mvzen sîn die gest v_328 engelten die mich wellen slahen v_329 ich gevz ir blvtes manigen trahe v_330 e· daz ich mvge ver terben v_331 nun dar swer welle sterben v_332 der kere her und rvre mich v_333 sust tratens alle hinder sich v_334 als in die ware schvlt gebot v_335 der keiser ovch mit maniger nôt v_336 Wenken sere dô began v_337 daz sie giengen alle hin dan v_338 daz wart getan und dise geschach v_339 zuo dem keiser dô sprach v_340 der unverzaget heinrich v_341 lat hie niht lange ligen mich v_342 Ob ir daz leben wellet hân v_343 mir werde sicherheit getan v_344 daz ich geneſe ich laze vch leben v_345 wirt mir gewiſheit niht gegeben v_346 v_347 kvͦme den lîp ist iwer tôt v_348 hie mit ûf sîn junger bot v_349 der keiser und lobte sa v_350 bî keiserlichen eren da v_351 daz er in liez bî der stvnt v_352 von dannen keren wol gesunt v_353 nun die sicherheit er gie v_354 keiser
                      otten er da lie v_355 gar swinde von im ûf stan v_356 er het im schier da verlan v_357 den bart ûz sînen handen v_358 und als er ûf gestanden v_359 waz von dem eſtrich wider v_360 dô gienge er aber sitzen nider v_361 ûf sînen stvͤl von rîcher art v_362 daz har begond er und den bart v_363 streichen und sprach alsô v_364 zuo dem ritter aber dô v_365 ich hân evch sicherheit gegeben v_366 daz ich vch lîp und leben v_367 unverderbet lazen v_368 nun strichet iwer strazen v_369 alsô daz ich mich nimmer v_370 vermidet und ich nimmer v_371 vch mit ovgen an gesehen v_372 v_373 v_374 ich brvͤfe daz wol und spehe v_375 daz ir zeinem ingeſinde mir v_376 zuo swere sit idoch habt ir v_377 vil harte an mir gevnfvget v_378 swer blicket und lvget v_379 an minen bart der kevſet wol v_380 daz ich immer gern sol v_381 jwer heimlich enbern v_382 mir mvz ein ander meiſter schern v_383 denne ir daz wizzet ane spot v_384 mîn bart mvz immer sammir got v_385 jwer scharſach miden v_386 er kan unsanfte sniden v_387 havt und har den kvnigen ab v_388 vil wol ich dez enpfvnden hab v_389 daz ir ein übel scherer sit v_390 ir schvlt bî diser tage zit v_391 uns rovmen hof und lant v_392 sust nam der ritter alzehant v_393 zuo dez keisers mannen v_394 vrlovp und fvr von dannen v_395 eR kert gegen swaben wider v_396 und lie sich dô zuo lande nider v_397 ûf ein rîches lehen gelt v_398 acker wiſen und velt v_399 het der von kempten als ich las v_400 dar ûf liez er sich wan er waz v_401 ein dienſtman der selben stift v_402 uns sait von im die ware schrift v_403 daz er sich schone gar betrvc v_404 wan er hete gulte genvc v_405 und waz an eren offenbar v_406 v_407 v_408 dar nach über zehen jâr v_409 kom ez von geschiht alsô v_410 daz der keiser otte dô v_411 eines grôzen vrlevges pflac v_412 und ienſit dem gebirge lac v_413 vor einer stat vil wunnenklich v_414 er und die sînen heten sich v_415 dar ûf gevlizzen mange zit v_416 wie sie der veſte geben strit v_417 mit steinen und mit pfilen v_418 doch waz er bî den wilen v_419 an levten alsô nothaft v_420 daz er nach devtſcher ritterschaft v_421 her ûz begonde senden v_422 er hiez in allen enden v_423 den levten kvnden und sagen v_424 swer iht hete bî den tagen v_425 zuo lehen von dem rîch v_426 daz im der snelliclich v_427 zuo helfe kome bî der stvnt v_428 dô bî tet er den fvrſten kvnt v_429 swer im were dienſthaft v_430 und lehen oder manſcraft v_431 enpfangen heten von in v_432 daz die zuo helfe komen hin v_433 zuo pvlle bî den ziten v_434 und im da hvlfen striten v_435 swer dez niht entet v_436 daz der sîn lehen het v_437 fvr wurket und ez solt lan v_438 nun daz die botſchaft getan v_439 Wart in ellev devtſche lant v_440 dô wart zuo kempten gesant v_441 dem apt ovch ein bote sa v_442 der im die mere saite da v_443 als der fvrſte lobeſam v_444 dez keisers botſchaft vernam v_445 dô wart er ûf die vart bereit v_446 ovch wurden schire sô man sît v_447 alle sîne dienſtman beſant v_448 und ûf die reiſe dô gemant v_449 mit trewen und mit eiden v_450 den ritter wol beſcheiden v_451 von kempten hiez er vor sich kvmen v_452 er sprach ir habt daz wol vernvmen v_453 daz der keiser hat gesant v_454 nach levten her in devtſche lant v_455 und ich der fvrſten einer bin v_456 der im zuo helfe komen wil v_457 über daz gebirge sol v_458 dar zuo bedarf ich iwer wol v_459 und miner dienst levte v_460 die man ich alle hevte v_461 und vch zuo vorderst daz ir vart v_462 und die reiſe niht enſpart v_463 die mir und evch enboten ist v_464 da von sult ir an diser vrist v_465 ûf die vart sîn bereit v_466 ach herre waz habt ir bereit v_467 sprach von kempten heinrich v_468 nun wist ir wol daz ich v_469 fvr den keiser niht entar v_470 und ich sîner hvlde gar v_471 jmmer nie verwirket hân v_472 ir schvlt der reiſe mich erlan v_473 jmmer durch den dienst mîn v_474 der keiser hat die genade sîn v_475 vil gar von mir geleitet v_476 und über mich gespreitet v_477 sîner ungenade bvͤn v_478 jhc hân erzogen zwene sun v_479 die sende ich herre mit vch dar v_480 e· daz ich alters eine var v_481 sô fvrt sie bedeſamt v_482 geziret wol ûf strites amt v_483 sint sie fvrent sie da hin v_484 nein sprach der apt ich enpin v_485 dez mvtes niht daz ich ir ger v_486 und iwer durch sie bede enper v_487 Wan ir mir nutzer einer sit v_488 mîn trost und alle mîn ere lit v_489 an vch bî diser zit v_490 ja kvmet ir zuo strit v_491 geraten ûz der maze wol v_492 und swaz man hôher dinge sol v_493 zuo hove schicken alle wege v_494 daz mag verrichten alle wege v_495 michels baz danne ieman v_496 sô nutze ist mir nieman v_497 an diser hinvart als ir v_498 da von sô bit ich daz ir mir v_499 rat mit wiſer lere gebet v_500 jst daz ir da wider strebet v_501 und ir mir dienſtes abe gat v_502 swaz ir von mir zuo lehen hat v_503 Weizgot daz lihe ich anderſwar v_504 dô mans verdienen wol getar v_505 entrewen sprach der ritter dô v_506 und ist der rede denne alsô v_507 daz ir mîn lehen lihet hin v_508 Ob ich vch niht gehorſam bin v_509 ich var e mit vch wizze crist v_510 swie mir die reiſe an diser vrist v_511 zuo grôzen sorgen si gewant v_512 e· daz ich laze ûz miner hant v_513 mîn lehen und mîn ere v_514 e· rite ich und kere v_515 mit vch benamen in den tôt v_516 mîn helfe sol zuo rehter nôt v_517 vch bereit mit willen sîn v_518 wan ir sit der herre mîn v_519 den ich dienſtes mvz gewern v_520 sit ir sîn niht werlt enpern v_521 sô werde er fvllet iwer mvt v_522 swaz mir der keiser ubels tvt v_523 daz wil ich gerne dulden v_524 durch daz ich vch zuo hvlden v_525 gedienen mvge an diser vart v_526 hie mit ûf sîn reiſe wart v_527 bereit der ellentriche man v_528 er fvr mit sînem herren dan v_529 über daz gebirge n enwec v_530 er waz sô kvͤne und ovch sô kec v_531 daz er durch vorcht wenic liez v_532 er tet swaz in sîn herre hiez v_533 und wart im undertenic gar v_534 sie waren bede schire dar v_535 fvr die selben stat gezogt v_536 dô der romes vogt v_537 lat mit sînem her vil starc v_538 heinrich von
                      kempten sich barc v_539 vor dez keisers an gesiht v_540 und qvam fvr in zuo lichte niht v_541 Wan er im ovch den alten haz v_542 und durch sîn schvlde entfaz v_543 sô vloch in der kvne man v_544 ein lvtzel von dem her hin dan v_545 het er die hvtten sîn geslagen v_546 ein bat waz im dar in getragen v_547 an einem tage als ez ich ez las v_548 wan im nach sîner verte waz v_549 gemachez durft dô badet er v_550 in einem zvber der im her v_551 waz von einem dorfe bracht v_552 und dô der ritter wol bedaht v_553 waz gesezzen in daz bat v_554 dô sach er kvmen ûz der stat v_555 ein teil der bvrgere v_556 und den keiser mere v_557 stappfen gegen in dort hin v_558 umb die stat wolt mit in v_559 teidingen und koſen v_560 da von die treweloſen v_561 bvrger heten ûf geleit v_562 mit parat und mit falſcheit v_563 daz sie in zuo tode slvgen v_564 sie wolten gerne fvgen v_565 sô er mit in sprachen wolt v_566 daz man in slagen scholt v_567 und er morden an wider sagen v_568 nun hete schire sich getragen v_569 die zit alsô deſ bin ich wer v_570 daz er geriten qvam dort her v_571 geweſenſ itel und bar v_572 ein tovgenlich harm schar v_573 waz im zuo lage dar geleit v_574 dar in er ungewarnet reit v_575 und wart mit vrechen handen v_576 eines striteſ da beſtanden v_577 Wan die trevloſe diet v_578 die tovgen sînen schaden riet v_579 v_580 v_581 Wolten prvfen ungemach v_582 und dô der ritter daz ersach v_583 von kempten in dem bade dort v_584 daz man da mîn und mort v_585 alſvst begonde brvͤen v_586 und daz man an den trewen v_587 den keiser otten wolt slahen v_588 dô liez er baden und twahen v_589 vil gar bliben under wegen v_590 als ein ûz erwelter degen v_591 sprach er ûz dem tzvber tief v_592 zuo sînem schilte er dô lief v_593 der hienc an einer wende v_594 den nam er zuo der hende v_595 und ein swert gar ûzer werlt v_596 dô mit kom der blozze helt v_597 ge lovfen zuo dem keiser hin v_598 von den bvrgeren lost er in v_599 v_600 v_601 v_602 v_603 v_604 v_605 und wert sich alsô nacket v_606 zer howen und zer hacket v_607 Wart im der vinde genvc v_608 der levte er vil zuo tode sluoc v_609 die den keiser wolten slahen v_610 er goz in blvtes mangen trahen v_611 mit ellenthafter hende v_612 zuo bitterlichem ende v_613 er der levte genvc treip v_614 und swaz ir lebendic beleip v_615 die macht er alle flvhtic v_616 und dô der ritter zvchtic v_617 den keiser het enpvnden v_618 dô lief er an den stvnden v_619 aber in daz bat hin wider v_620 dar in saz er drate nider v_621 v_622 v_623 und badet als er tet da vor v_624 der keiser ûf der flvcht spor v_625 rant wider in daz her v_626 wer in mit menlicher wer v_627 het erloſet bî der stvnt v_628 daz waz im harte klein kvnt v_629 Wan er sîn niht erkande v_630 under sîn getzelt er rande v_631 dô er bîzzet er balde nider v_632 und saz ûf sîn gestvͤle wider v_633 vil zorniklichen bî der zit v_634 die fvrſten komen alle sit v_635 fvr in gedrvngen schire dar v_636 er sprach ir herren nemet war v_637 Wie nach ich waz verraten v_638 wan daz mir helfe taten v_639 zwu ritterliche hende schîn v_640 sô mvͤst ich gar verlorn sîn v_641 und den lîp verlorn hân v_642 west ir wer mir kvnt getan v_643 het alsô baltlichen trost v_644 daz er mich nacket hat erlost v_645 ich wolde im lihen und geben v_646 den lîp hân ich und daz leben v_647 von sîner helfe stevre v_648 nie ritter wart sô tevre v_649 auch sô vrech an allen spot v_650 er kennet in ieman durch got v_651 der bringe in fvr mîn ovgen her v_652 ich bin dez oſterlichen wer v_653 daz er enpfehet rîchen solt v_654 mîn herze ist im an trewen holt v_655 und mvz im immer gvnſtic weſen v_656 kein ritter sô gar ûz erleſen v_657 lebet weder hie noch anderſwa v_658 nun stvnden sumeliche da v_659 die wol weſten under in v_660 daz heinrich dem keiser hin v_661 geholfen het bî der zit v_662 die sprachen alle wider strit v_663 Wir wizzen herre wol den helt v_664 der iwer leben ûz erwelt v_665 von dem tode er loſet hat v_666 nun vert ez leider und stat v_667 umb in alsô bî diser zit v_668 daz iwer ungenade lit v_669 zuo verre ûf sînem rvcke v_670 er hat daz ungelvcke v_671 daz er durch sîn schvlde v_672 ver midet iwer hvlde v_673 Wurde im die selde nun getan v_674 daz er die mohte wider hân v_675 Wir liezzen herre vch nun sehen v_676 der keiser begonde iehen v_677 het er den vater sîn erslagen v_678 er liez in sîne hvlde tragen v_679 und tet im sîn genade schîn v_680 daz nam er ûf die trewe sîn v_681 und ûf sîn ere keiserlich v_682 sust wart der ritter heinrich v_683 von kempten im genennet v_684 der keiser wit erkennet v_685 sprach wider sie zehant v_686 und ist er kvmen in dise lant v_687 daz weiz ich gerne sunder wan v_688 wer het ovch anders dise getan v_689 daz er nacket hevte streit v_690 wan er ovch die getvrſtikeit v_691 trvg in sînem herzen hoch v_692 daz er bî dem barte zoch v_693 minen keiser tisch v_694 sîn mvt ist vrolich und vrisch v_695 dez engilt er nimmer v_696 mîn helfe mvz in immer v_697 genediclichen decken v_698 doch wil ich in erschrecken v_699 und ubelich enphahen v_700 sust hiez er balde gahen v_701 und in zuo hove bringen v_702 mit zorniclichen dingen v_703 Wart er gefvret hin fvr in v_704 dô gebart er wider in v_705 als er gehaz im were v_706 nun saget sprach der mere v_707 keiser wie getorſtet ir v_708 je gestricher her zuo mir v_709 Oder fvr mîn ovgen kvmen v_710 ir habt doch wol vernvmen v_711 waz umbe ich iwer vint wart v_712 ir sit iz doch der mir den bart v_713 ane scharſach hat geschorn v_714 und dez grimlicher zorn v_715 vil hares in berovbet hat v_716 daz er ane locke stat v_717 daz hat gefrvmet iwer hant v_718 daz ir getorſtet in dise lant v_719 kvmen dar an wirt wol schîn v_720 daz ir hochvertic wellet sîn v_721 und über mvtes wellet pflegen v_722 gnade herre sprach der degen v_723 ich kom getwungenlichen her v_724 da von sô bit ich und ger v_725 daz ir verkieſet dise tat v_726 mîn herre ein fvrſte der hie stat v_727 bî sîner hvlde mir gebot v_728 daz ich durch keiner slahte nôt v_729 lieze ich fvre mit im v_730 v_731 ich setze daz hevte und mîn v_732 ûf alle mine selikeit v_733 daz ich die vart ungerne reit v_734 v_735 v_736 v_737 Wan daz ich mvst sam mir got v_738 er fvllen sîn hochgebot v_739 Wer ich niht ûz mit kvmen v_740 mîn lehen het er mir benvmen v_741 v_742 v_743 Wer ich an den stvnden v_744 an der vert er wunden v_745 v_746 v_747 v_748 v_749 v_750 v_751 dEr keiser lachen dô began v_752 er sprach ir ûz er welter man v_753 ir sit unschvldic hore ich wol v_754 da von ich gerne lazen sol v_755 gegen vch den zorn mîn v_756 mir und got solt sîn v_757 Wol tvſent varbe willekvmen v_758 ir habt mir swere vil benvmen v_759 und daz leben mîn genert v_760 den lîp mvͤst ich hân verzert v_761 Wan iwer helfe selic man v_762 sust spranc er ûf und lief in an v_763 v_764 v_765 und kvst im ovgen und lide v_766 minen suͤn luter und ein vride v_767 Wart gemachet under in v_768 ir zwaier vintſchaft waz da hin v_769 Wan der keiser hochgeborn v_770 und sîn gremelicher zorn v_771 waz dem ritter niht gevech v_772 ein gelt gap er im und lech v_773 daz dez iares galt zwei hvndert marc v_774 sîn manheit frevel und starc v_776 bracht in in hôhen rîchtum v_775 und in ganzer wirde rum v_777 daz man sîn noch gedenket wol v_778 war umbe ein iecſlich ritter sol v_779 Werfen sînes gemvͤtes kec v_780 und werfe alle zageheit enwec v_781 und ne̋we sînes libes kraft v_782 wan manheit und ritterschaft v_783 die zweẏ die prîsen sere v_784 sie bringent lob und ere v_785 noch einem iecſlichen man v_786 der in wol geleben kan v_787 und in bîden mac geleben v_788 hie sol dise mere ein ende geben v_789 und diser kvrtzen rede werc v_790 waz ich durch den von tierſperc v_791 in rime hân gerichtet v_792 und von latin getichtet v_793 in devtſchen als er mich bat v_794 zuo strazbvrc in der guoten stat v_795 dô ist er zuo dem tum v_796 brobst und ein blum v_797 schmet manger eren v_798 got welle im selde meren v_799 Wan er sô vil der tugende hat v_800 von wirzeburt ich cvnrat v_801 mvz im immer heiles biten v_802 er hat der eren strit gestrîten v_803 mit gerne gebender hende v_804 hie hat dise mere ein ende v_805 v_806 v_807 v_808 v_809 v_810 v_811 v_812 v_813 