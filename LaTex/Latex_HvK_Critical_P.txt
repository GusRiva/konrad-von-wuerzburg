Ein keyser Otte was genant, \hfill{\footnotesize1}&
des magen manc kreftic lant &
mit vorchten vndertenich wart. &
schone vnd lanch was im der bart, &
wan er in zoch vil zarte, \hfill{\footnotesize5}&
vnd swaz er bi dem barte &
geswur, daz liez er allez war. &
er hete rotelechtez har &
vnd was mit alle ein vbel man. &
sin herze in argem mvte bran \hfill{\footnotesize10}&
vnd bewert daz an manger stat. &
swer icht wider in getat, &
der mvst den lip han verlorn. &
vber swen der eyt gesworn &
von des keysers mvnde wart: \hfill{\footnotesize15}&
“dv garnest ez, sam mir min bart,” &
der mvst ligen tot zv hant, &
wand er do keyne milte vant &
an siner hende danne. &
svst het er mangen manne \hfill{\footnotesize20}&
daz leben vnd den lip benommen, &
der von sinen gnaden komen &
was durch hoher schvlde werk. &
nv het er da zv babenberch &
in der schonen veste wit \hfill{\footnotesize25}&
gemachet eine hochgezit &
vnd was die z' einen Ostern. &
des komen vz klostern &
vil hoher ebt in den hof &
vnd manic werder bisschof, \hfill{\footnotesize30}&
der mit eren ilte dar. &
och komen dar in lihter schar &
graven, vrien, dienstman, &
die daz riche horten an &
vnd den keyserlichen voget, \hfill{\footnotesize35}&
die komen alle dar gezoget &
Jn wunnenclicher presse. &
nv daz gesvngen messe &
was an dem osterlichen tage, &
da waren svnder leydes clage \hfill{\footnotesize40}&
alle die tische da bereit, &
vnd het man brot dar vf geleit &
vnd manch schoͤne trincvaz &
dar vf gesetzet vmbe daz, &
so der keyser Otte \hfill{\footnotesize45}&
mit siner fvrsten rotte &
von dem mvnster qvem, &
daz er da wazzer nem &
vnd er en bizze sazehant. &
nv was dvrch aventvͤr gesant \hfill{\footnotesize50}&
ein werder jvncherre dar, &
der edel  vnd  der  wunne var &
an herze  vnd  an libe schiͤn. &
die levt im alle svnder mein &
vil hohen pris da gaben. \hfill{\footnotesize55}&
sin vater \edtext{\textit{waz}}{\lemma{waz}\Afootnote{om. P K}} von Swaben &
herzog vil gewaltick, &
des gvlt manicvaltick &
solt erben dirre alleine. &
der selbe knabe reine \hfill{\footnotesize60}&
des tages da zv hove gie &
vor den tischen unde lie  &
\edtext{\textit{darauf}}{\lemma{darauf}\Afootnote{om. P K H}} die schonen blanken hende sin; &
ein lindes brot nam er dor in \hfill{\footnotesize64}&
vnd wold ez ezzen, sam die kint, \hfill{\footnotesize67}&
die des siten ellev sint &
vnd in der wille stet dar zv, &
daz si gern enbizent vrv. \hfill{\footnotesize70}&
der junge fvrste wunnensam, \hfill{\footnotesize72}&
als er daz brot an sich genam &
vnd ein teil gebrach dar ab, &
da gieng alda mit sinem stab \hfill{\footnotesize75}&
des keysers trvchsez &
vnd sait, daz man ez, &
so man gesvngen hete gar. &
der selbe der wart des gewar, &
daz der jvncherre wert \hfill{\footnotesize80}&
des brotes hete do gegert. &
des wart er zornich sazehant. &
der site sin was so gewant, &
daz in mvet ein clein dinch. &
des lief er an den Jungelinch \hfill{\footnotesize85}&
mit sinem stabe, den er truck, &
da mit er vf daz hovbet sluck &
den jvncherren edel  vnd  clar, &
daz im die scheitel vnd daz har &
von rotem blvͤt wurden naz. \hfill{\footnotesize90}&
des viel er nider  vnd  saz &
 vnd  weind mangen heizen trahen. &
daz in der trvchsez slahen &
getorst, daz ersach ein helt, &
der was ein ritter vzerwelt \hfill{\footnotesize95}&
 vnd  hiez von kernpten heinrich. &
sin edel mvt der hete sich &
rilicher manheit an genvmen, &
wan er mit dem kinde kvmen &
was von Swaben, als ich iz las, \hfill{\footnotesize100}&
wan er sin zvchtmeister was &
vnd er in trvtlichen zoch. &
daz man den  jvncherren  hoch &
als \edtext{\textit{unerbermeclichen}}{\lemma{unerbermeclichen}\Afootnote{unerbermeclich I V}}  slvc, &
daz mvt in sere  vnd  vbel genvc \hfill{\footnotesize105}&
 vnd  was im leit  vnd  vngemach. &
zv dem trvchsezen sprach &
der vnverzagte ritter do &
harte zorniclich also: &
“was habt ir gerochen, \hfill{\footnotesize110}&
daz ir nv habet zer brochen &
ewer ritterliche zvcht, &
daz ir eines edelen fvrsten frvcht &
als vbelich habet geslagen? &
Ich wil evch namelich sagen: \hfill{\footnotesize115}&
Jr werbet anders den ir schvlt, &
daz ir svnder alle schvlt &
geslagen habt den herren min.” &
“daz lat evh gar vnmer sin,” &
sprach der trvchsez, \hfill{\footnotesize120}&
“mir ist daz wol gemez, &
daz ich vngefvgen schelken were \hfill{\footnotesize122}&
vnd einen ieslichen bere, \hfill{\footnotesize124}&
\edtext{\textit{der}}{\lemma{der}\Afootnote{die P}} hie zv hove vnzvchtick ist. \hfill{\footnotesize126}&
l at ewer rede an dirre vrist &
bliben alle gemeine. &
Jch fvrcht evh als cleine, &
als der habich tvt daz hvn. \hfill{\footnotesize130}&
was wolt ir nv dar zv tvn, &
daz ich den herzogen slvc?” &
“daz wirt bekant evh schire genvc,” &
sprach von kempten heinrich, &
“daz ir \edtext{\textit{den}}{\lemma{den}\Afootnote{om. P}} fvrsten edellich \hfill{\footnotesize135}&
alsvst chvnnet blvwen, &
daz sol evch hie gerewen, &
wan ich vertrag sin laenger niht. &
nv tvgentloser boͤswiht: &
wie getorstet ir daz ie geleben, \hfill{\footnotesize140}&
daz ir dem kind habt gegeben &
als \edtext{\textit{ungevüege}}{\lemma{ungevüege}\Afootnote{vngenvs P}} bevsche, &
daz ewer hant vnchevsche &
als vnedlich tvt. &
des mvez begiezen ewer blvt \hfill{\footnotesize145}&
den sal vnd disen vlecken.” &
svst begreif er einen stecken &
als einen grozen reitel. &
er slvg in, daz die scheitel &
im zerklicte sam ein ey \hfill{\footnotesize150}&
vnd im daz hovbet spielt enzwey, &
recht als ein haven schirben, &
daz er begond \edtext{\textit{zwirben}}{\lemma{zwirben}\Afootnote{zv wirben P K}} &
all vmb vnd vmb als ein topf. &
daz hirn wart im  vnd  der kopf \hfill{\footnotesize155}&
er schellet harte , dvnket mich. &
des viel er vf den estrich &
vnd lack da iemerlich tot. &
der sal wart sines blvtes rot. &
des hvb sich ein michel doz \hfill{\footnotesize160}&
 vnd  ein lvt gebrecht groz. &
nv was ovch der \edtext{\textit{keyser}}{\lemma{keyser}\Afootnote{om. P}} kvmen &
vnd hete wazzer genvmen &
 vnd  was gesezzen vber tisch. &
daz blvt begond er als vrisch \hfill{\footnotesize165}&
vf dem estrich sehen. &
er sprach “was ist alhie geschen? &
wer hat den sal entriͤnet &
 vnd  die getat erscheinet, &
daz er blvtick worden ist?” \hfill{\footnotesize170}&
alsvst begond im an der vrist &
sin werdes ingesinde sagen, &
daz im sin trvchsez erslagen &
wer bi der zit also. &
mit zorne sprach der keyser do: \hfill{\footnotesize175}&
“wer hat an im besweret mich?” \hfill{\footnotesize176}&
“daz tet von kempten heinrich,” \hfill{\footnotesize179}&
riefens alle geliche. \hfill{\footnotesize180}&
“Ja,” sprach der keyser riche, \hfill{\footnotesize181}&
“hat im der sinen lip  benvmen , \hfill{\footnotesize183}&
so ist er vns zv frv kvmen &
her von Swaben in ditz lant. \hfill{\footnotesize185}&
er werd schire nv besant &
fvr min antlvtze her. &
Jch wil in vragen, war vmb er &
mir hab so vast gesat.” &
svst wart der ritter gelat \hfill{\footnotesize190}&
fvr den keyser vreissam. &
vnd als er vur den keyser quam &
vnd er in verrest ane sach &
mit zorn er wider in do sprach: &
“wie habet ir svst getobet, \hfill{\footnotesize195}&
daz min trvchsez hoch gelobet &
von evch leit er mordet? &
Jr habt vf evh gehordet &
min vngenade manicvalt; &
evch sol min keẏserlich gewalt \hfill{\footnotesize200}&
er zeiget werden ser; &
Jr habt mines hoves er &
vnd  minnen  pris zebrochen; &
daz wirt an evch gerochen, &
der hoͤhe min vnd die geschiht, \hfill{\footnotesize205}&
daz man den trvchsezen \edtext{\textit{siht}}{\lemma{siht}\Afootnote{niht K P}} &
von evch zu tode erlempten.” &
“nein, herre,” sprach von kempten &
der \edtext{\textit{unverzaget}}{\lemma{unverzaget}\Afootnote{verzaget P K}} Heinrich. \hfill{\footnotesize209}&
“lat hie genade vinden mich \hfill{\footnotesize212}&
vnd ewer stete hvlde. &
gervchet min vnschvlde &
hie vernemen vnd mine sult. \hfill{\footnotesize215}&
hab ich \edtext{\textit{mit}}{\lemma{mit}\Afootnote{unt P}} rechter vngedvlt &
verdienet ewer vintschaft, &
so lat ewer menlich kraft &
mich vellen vnd veigen. &
mag aber ich erzeigen, \hfill{\footnotesize220}&
daz niht die schvlde were min, &
so gervchet mir genedic sin, &
daz ir mir niht vbels tvnt. &
dvrch den got, der hevt erstvnt, &
an disem osterlichen tag, \hfill{\footnotesize225}&
so gvnnet mir, daz ich beiag &
ewer keiserliche gvnst. &
sit daz ir habet die vernvnft, &
daz ir von art bescheiden sit, &
so eret dise hoch gezit \hfill{\footnotesize230}&
an mir vil armen hevte. &
lat mich der werden levte &
geniezen, der man schowet hie. &
Kein schvlt wart so michel nie, &
da hoͤre zv genaden teil. \hfill{\footnotesize235}&
dvrch daz so lat mich daz heil &
hie vinden vnd erwerben, &
daz ich niht svl ersterben.” &
der keyser vbel  vnd  rot &
der red im antwort bot \hfill{\footnotesize240}&
vz einem grimmen herzen. &
er sprach: “des todes smerzen, &
den hie min trvchsez treit, &
lid \edtext{\textit{ich}}{\lemma{ich}\Afootnote{om. P}} mit svlcher arbeit, &
daz ich niht mvtes han dar zv, \hfill{\footnotesize245}&
daz ich evh keine gnade tv &
vmb ewer groze schvlde. &
min keyserliche hvlde &
mvez evh immer sin verspart. &
ir arnt ez, sam mir min bart, \hfill{\footnotesize250}&
daz min trvchsez tot &
leit von evh al svnder not.” &
der werde ritter heinrich, &
\edtext{\textit{verstuont}}{\lemma{verstuont}\Afootnote{der stvnt K P}}  bi dem eide sich, &
den der keyser vbel tet, \hfill{\footnotesize255}&
daz er benamen an der stet &
daz leben mvst han  verlorn . &
des wart im also rechte zorn, \hfill{\footnotesize258}&
daz er den lip wolt wern \hfill{\footnotesize260}&
vnd daz leben sin genern &
mit vil williclicher ger, &
wand er bekannt wol, swaz er &
bi dem barte sin gehiez, &
daz er daz allez war liez. \hfill{\footnotesize265}&
da von sprach er: “nv merke ich wol, &
daz ich benamen sterben sol. &
des han ich reht, daz ich mich wer &
vnd daz leben \edtext{\textit{hie}}{\lemma{hie}\Afootnote{im K P}} gener, &
alle die wile, daz ich kan.” \hfill{\footnotesize270}&
hie mit der vz er welter man &
geswinde fvr den keyser spranch. &
er begreif in bi dem barte lanch, &
er zvckt in vber sinen tisch; &
ez wer vleisch oder visch, \hfill{\footnotesize275}&
daz man da het fvr in bracht, &
daz wart gevellet in ein baht, &
als er in bi dem barte dans. &
daz kinne wart im vnd der vlans &
vil hares da beravbet. \hfill{\footnotesize280}&
sin keyserlichez havbet &
wart sere entschvmpfiert; &
die krone wol geziert, &
die dar vf gesetzet was, &
viel nider in daz palas \hfill{\footnotesize285}&
vnd alle sin richlich zierheit. &
er het in vnder sich geleit &
geswind bi den ziten. &
er zvckt von der siten &
ein mezzer wol gewetzet, \hfill{\footnotesize290}&
daz het er im gesetzet &
vil schire an sine kelen hin. &
mit der hant begond er in &
vast vmb den kragen wurgen. &
er sprach: “nv lat mich bvrgen \hfill{\footnotesize295}&
enpfahen vnde sicherheit, &
daz ewer gnade mir bereit &
vnd ewer hvlde werde. &
Jr mvzet vf der erde &
daz leben anders han  verlorn . \hfill{\footnotesize300}&
den eit, den ir hat gesworn, &
den velschet, ob ir welt genesen, &
oder ez mvz ewer ende wesen.” &
svst lag er vf im an der zit &
vnd ravft in sere wider strit \hfill{\footnotesize305}&
mit sinem langen bart. &
er wurgt in also hart, &
daz er niht mocht sprechen. &
die werden vnd die vrechen &
fvrsten alle vf sprvngen, \hfill{\footnotesize310}&
geswinde si dar drvngen &
vil gemeinlichen  dar, &
da der keyser tot gevar &
lag vnder dem von kempten, &
an kreften den erlemten \hfill{\footnotesize315}&
hetens an den stvnden &
vil gern von im enbvnden. &
do sprach der ritter Heinrich: &
“Jst ieman, der nv rvret mich, &
so mvz der keyser ligen tot. \hfill{\footnotesize320}&
dar noch so bring ich den zu not, &
der mich zem ersten rvret an. &
sit daz ich niht genesen kan, &
so kvmt der wirt zv vreisen, &
Jch stich im ab den weisen \hfill{\footnotesize325}&
mit disem mezzer vest. &
avch mvͤzen sin die gest &
engelten, die mich wellen slahen. &
Jch gvez ir blvtez mangen trahen &
e  daz ich mvg verderben. \hfill{\footnotesize330}&
nv dar, swer welle sterben, &
der chere her vnd rvre mich.” &
svst tratens alle hinter sich, &
als in die ware svlt gebot. &
der keyser ovh mit  manger  not \hfill{\footnotesize335}&
wenden sere da began, &
daz si giengen alle hin dan. &
daz wart getan vnd diz geschach. &
zv dem keyser do sprach &
der vnverzaget Heinrich: \hfill{\footnotesize340}&
“lat hie niht lange ligen mich, &
ob ir daz leben wellet han. &
mir werde sicherheit getan, &
daz ich genese, ich laz evh leben. &
wirt mir gewizheit niht  gegeben \hfill{\footnotesize345}&
\edtext{\textit{umb}}{\lemma{umb}\Afootnote{Kvm K P}} den lip, ist ewer tot.” \hfill{\footnotesize347}&
hie mit vf sin \edtext{\textit{vinger}}{\lemma{vinger}\Afootnote{jvnger K P}} bot &
der keyser  vnd  lobte sa &
beẏ keiserlichen eren da, \hfill{\footnotesize350}&
daz er in liez bi der stvnt &
von dannen keren wol gesvnt. &
nv die sicherheit er gie, &
Keẏser otten er do lie &
geswind von im vf stan. \hfill{\footnotesize355}&
er het im schir da verlan &
den bart vz sinen handen &
vnd als er vf gestanden &
was von dem estrich wider, &
da gienge er aber sitzen nider \hfill{\footnotesize360}&
vf sinen stvl von richer art. &
daz har begond er vnde den bart &
strichen  vnd  sprach also &
zy dem ritter aber dô: &
“Jch han evh sicherheit gegeben, \hfill{\footnotesize365}&
daz ich evch lip  vnd  leben &
vnverderbet laze. &
nv strichet ewer straze &
also, daz ir mich immer &
vermidet  vnd  ich  nimmer \hfill{\footnotesize370}&
evch mit ovgen an gesehe. \hfill{\footnotesize371}&
Jch brvͤf daz wol  vnd  spehe, \hfill{\footnotesize374}&
daz ir zv einem ingesinde mir \hfill{\footnotesize375}&
zv swere sit. \edtext{\textit{ouch}}{\lemma{ouch}\Afootnote{idoch P K}} habt ir &
vil harte an mir gevnfvget. &
swer blicket  vnd  lvget &
an minen bart, der kevset wol, &
daz ich immer gern sol \hfill{\footnotesize380}&
ewer heimlich enpern. &
mir mvz ein ander meister schern &
denne ir, daz wizzet ane spot. &
min bart mvz immer, sam mir got, &
ewer scharsach miden; \hfill{\footnotesize385}&
er kan vnsanft sniden &
havt vnd har den kvnegen ab. &
vil wol ich des gefvnden hab, &
daz ir ein vbel scherer sit. &
Jr svlt bi dirre tage zit \hfill{\footnotesize390}&
vns rovmen hof vnd lant.” &
svst nam der ritter alzehant &
zv des keysers mannen &
vrlovp vnd fvr von dannen. &
er kert gegen Swaben wider \hfill{\footnotesize395}&
vnd lie sich da zv lande nider &
vf ein riches \edtext{\textit{lehen}}{\lemma{lehen}\Afootnote{leben P w}} gelt. &
atker, wisen vnd velt &
het der von kempten, als ich las. &
dar avf liez er sich, wan er was \hfill{\footnotesize400}&
ein dienstman der selben stîft. &
vns sait von im die ware schrift, &
daz er sich schoͤne gar betrvck, &
wan er hete gvlte genvck &
vnd was an eren offenbar. \hfill{\footnotesize405}&
dar nach vber zehen iar \hfill{\footnotesize408}&
Kom ez von geschicht also, &
daz der keẏser otte do \hfill{\footnotesize410}&
eines grozen vrlevges pflack &
 vnd  iensit dem gebirge lack &
vor einer stat vil wunneclich. &
er vnd die sinen heten sich &
dar vf gevlizzen mange zit, \hfill{\footnotesize415}&
wi si der veste geben strit &
mit steinen vnd mit pfilen. &
doch was er bi den wilen &
an levten also nothaft &
daz er nach devtscher ritterschaft \hfill{\footnotesize420}&
her vz begonde senden. &
er hiez in allen enden &
den levten kvnden  vnd  sagen: &
swer icht het bi den tagen &
zv lehen von dem rich, \hfill{\footnotesize425}&
daz im der snelliclich &
zv helfe kome bi der stvnt. &
da bi tet er den fvrsten chvnt: &
swer im were diensthaft &
vnd lehen oder mans craft \hfill{\footnotesize430}&
enpfangen heten von in, &
daz die zv helfe komen hin &
zv pvlle bi den ziten &
vnd im da hilfen striten. &
swer des niht entet, \hfill{\footnotesize435}&
daz der sin lehen het &
verwurket vnd ez solt lan. &
nv daz die botschaft getan &
wart in ellev devtsche lant, &
da wart zv kempten gesant \hfill{\footnotesize440}&
dem apt avch ein bote sa, &
der im die mere seite da. &
als der fvrste lobesam &
des keysers botschaft  vernam , &
da wart er vf die vart bereit. \hfill{\footnotesize445}&
avch wurden schire, so man seit, &
alle sine dienstman besant &
vnd vf die reise da gemant &
mit trewen vnd mit eiden. &
den ritter wol bescheiden \hfill{\footnotesize450}&
von kempten hiez er vor sich  chomen . &
er sprach: “ir habt daz wol  vernomen , &
daz der keyser hat gesant &
nach levten her in devtsche lant &
vnd ich der fvrsten einer bin, \hfill{\footnotesize455}&
der im ze helfe komen hin &
vber daz gebirge sol. &
dar zv bedarf ich ewer wol &
vnd miner dienst levte. &
die man ich alle hevte, \hfill{\footnotesize460}&
vnd evch ze vorderst, daz ir vart &
vnd die reise niht en spart &
die mir vnd evch geboten ist. &
da von svlt ir an dirre vrist &
vf die vart sin bereit.” \hfill{\footnotesize465}&
“ach, herre, was habt ir bereit?” &
sprach von kempten heinrich, &
“nv wist ir wol, daz ich &
vur den keiser niht entar &
vnd ich siner hvlde gar \hfill{\footnotesize470}&
Jmmer me verwirket han. &
Jr svlt der reise mich erlan &
Jmmer dvrch den dienst min. &
der keẏser hat die gnade sin &
vil gar von mir geleitet \hfill{\footnotesize475}&
vnd vber mich gespreitet &
siner vngenade bvͤn. &
Jch han erzogen zwen svͤn, &
die sende ich herre mit evch dâr, &
e daz ich alters eine var. \hfill{\footnotesize480}&
so fvert si bedesamt. &
ge ziret wol vf strites amt, &
sint si fvͤrent si da hin. &
“nein,” sprach der apt, “ich en pin &
des mvtes niht, daz ich ir ger \hfill{\footnotesize485}&
vnd ewer dvrch si bede enper, &
wan ir mir nvtzer eine sit. &
min trost vnd alle min ere lit &
an evh bei dirre zit. &
Ja kvnnet ir zv strit \hfill{\footnotesize490}&
geraten vz der maze wol &
vnd swaz man hoher dinge sol &
zv hove schicken alle weg. &
daz mag ver richten iuwer phleg &
michels baz dan ieman: \hfill{\footnotesize495}&
so nvtz ist mir nieman &
an dirre hinvert als ir. &
da von so bit ich, daz ir mir &
rat mit wiser lere gebet. &
Jst daz ir da wider strebet \hfill{\footnotesize500}&
vnd ir mir dienstes abe gat, &
swaz ir von mir zv lehen habt, &
weizgot daz lihe ich anderswar, &
da man z verdienen wol getar.” &
“entrewen,” sprach der ritter do, \hfill{\footnotesize505}&
“vnd ist der rede denne also, &
daz ir min lehen lihet hin, &
ob ich evch niht gehorsam bin, &
Jch var ê mit evch, wizze krist, &
swie mir die reise an dirre vrist \hfill{\footnotesize510}&
zv grozen sorgen sin gewant. &
e daz ich laz vz miner hant &
min lehen vnd min ere, &
e riͤte ich vnde kere &
mit evch benamen in den tot. \hfill{\footnotesize515}&
min helfe sol zv rechter not &
evh bereit mit willen sin, &
wan ir sit der herre min, &
den ich dienstes mvz gewern. &
sit ir sin niht welt enpern \hfill{\footnotesize520}&
so werd er fvllet ewer mvt. &
swaz mir der keiser vbels tvt, &
daz wil ich gern dvlden &
dvrch daz ich ev ze hvlden &
gedienen mvg an dirre vart.” \hfill{\footnotesize525}&
hie mit vf sin reise wart &
bereit der ellentriche man. &
er fvr mit sinem  herren  dan &
vber daz gebirge enweck. &
er was so kvͤne vnd ovch so check, \hfill{\footnotesize530}&
daz er dvrch vorcht wenich liez. &
er tet, swaz in sin herre hiez &
 vnd  wart im vnder tenick gar. &
si waren bede schire dar &
vur die selben stat gezoget, \hfill{\footnotesize535}&
do der romes voget &
lack mit sinem her vil stark. &
heinrich von kempten sich bark &
vor des keẏsers an gesicht &
 vnd  qvam fvr in zv lichte niht, \hfill{\footnotesize540}&
wan er im avch den alten haz &
vnd dvrch sin schuld entsaz. &
so vloch in der kvne man: &
ein lvtzel von dem her hin dan &
het er die hvtten sin geslagen. \hfill{\footnotesize545}&
ein bat was im dar in  getragen &
an einem tag als ich ez las, &
wan im nach siner verte was &
gemachz dvrft. do badet er &
Jn einem zvber, der im her \hfill{\footnotesize550}&
was von einem dorfe bracht, &
 vnd  da der ritter wol bedaht &
was gesezzen in daz bat, &
da sach er kvmen vz der stat &
ein teil der bvrgere, \hfill{\footnotesize555}&
vnd den keẏser mere &
stapfen gegen in dort hin: &
vmb die stat wolt \edtext{\textit{er}}{\lemma{er}\Afootnote{om. K P}} mit in &
teidingen  vnd  kosen. &
da von die trewelosen \hfill{\footnotesize560}&
bvrger heten vf geleit &
mit parat vnd mit valscheit, &
daz si in zv tode slvͤgen. &
si wolten gerne fvͤgen, &
so er mit in sprachen wolt, \hfill{\footnotesize565}&
daz man in slagen scholt &
vnd er morden an wider sagen. &
nv hete schir sich getragen &
die zit also, des bin ich wer, &
daz er geriten qvam dort her, \hfill{\footnotesize570}&
gewefens itel vnd bar. &
ein taugenlichev harm schar &
waz im zv lage da geleit. &
dar in er vngewarnet reit &
vnd wart mit vrechen handen \hfill{\footnotesize575}&
eins strites da bestanden, &
wan die trevlose diet, &
die tavgen sinen schaden riet, \hfill{\footnotesize578}&
wolten brvͤven vngemach. \hfill{\footnotesize581}&
vnd da der ritter daz er sach &
von kempten in dem bade dort, &
daz man da mein  vnd  mort &
alsvs begonde brvͤen, \hfill{\footnotesize585}&
vnd daz man an den trevên &
den keiser otten wolt slahen, &
da liez er baden  vnd  twahen &
vil gar bliben vnder wegen. &
als ein vz er welter degen \hfill{\footnotesize590}&
spranch er vz dem zvber tief. &
zv sinem schilte er do lief, &
der hienc an einer wende, &
den nam er zv der hende &
vnd ein swert gar vz erwelt. \hfill{\footnotesize595}&
da mit kom der blozze helt &
gelovfen zv dem keyser hin. &
von den bvrgeren lost er in \hfill{\footnotesize598}&
vnd wert sich also nacket. \hfill{\footnotesize605}&
zer hawen  vnd  zer hacket &
wart von im der vinde genvc. &
der levte er vil zv tode slvc, &
die den keiser wolten slahen. &
er goz in blvtez mangen trahen \hfill{\footnotesize610}&
mit ellenthafter hende. &
zv bitterlichem ende &
er der levte gnvc treip &
 vnd  swaz ir lebendic beleip, &
die macht er alle flvchtick. \hfill{\footnotesize615}&
vnd da der ritter zvchtick &
den keiser het enpvnden, &
da lief er an den stvnden &
aber in daz bat hin wider. &
dar in saz er drat nider \hfill{\footnotesize620}&
vnd badet als er tet da vor. \hfill{\footnotesize623}&
der keiser vf der flvcht spor &
rant wider in daz her. \hfill{\footnotesize625}&
wer in mit menlicher wêr &
het erloset bi der stvnt, &
daz was im harte klein kvnt, &
wan er sin niht erkande. &
vnder sin gezelt er rande, \hfill{\footnotesize630}&
da er beizzet er balde nider &
 vnd  saz vf sin gestvͤle wider &
vil zorniclichen bi der zit. &
die fvrsten komen alle sit &
vur in gedrvngen schire dar. \hfill{\footnotesize635}&
er sprach: “ir herren nemet war, &
wie nach ich was ver raten. &
wan das mir helfe taten &
zwu ritterliche hende schin, &
so mvͤst ich gar verlorn sin \hfill{\footnotesize640}&
vnd den lip verloren han. &
west ir, wer mir kvnt getan &
het also baltlichen trost, &
daz er mich nacket hat erlost, &
Jch wolde im lihen  vnd  geben. \hfill{\footnotesize645}&
den lip han ich vnd daz leben &
von siner helf stevre. &
nie ritter wart so tevre &
noch so vrech an allen spot. &
er kennet in ieman, dvrch got, \hfill{\footnotesize650}&
der bring in fvr min ovgen her. &
Jch bin des \edtext{\textit{offenlichen}}{\lemma{offenlichen}\Afootnote{osterlichen K P}} wer, &
daz er enphehet richen solt. &
min herze ist im an trewen holt &
vnd mvz im immer gvnstick wesen. \hfill{\footnotesize655}&
kein ritter so gar vzerlesen &
lebet weder hie noch anderswa.” &
nv stvnden svmeliche da &
die wol westen vnder in, &
daz heinrich dem keiser hin \hfill{\footnotesize660}&
geholfen het bi der zit. &
die sprachen alle wider strit: &
“wir wizzen, herre, wol den helt &
der ewer leben vz erwelt &
von dem tode erloset hat. \hfill{\footnotesize665}&
nv vert ez leider vnde stat &
vmme in also bi dirre zit, &
daz ewer vngenade leit &
zv verre vf sinem rvcke. &
er hat daz vngelvcke, \hfill{\footnotesize670}&
daz er dvrch sin schvlde &
vermidet ewer hvlde. &
wurd im die selde nv getan, &
daz er die mochte wider han, &
wir liezen  herre  evch \edtext{\textit{in}}{\lemma{in}\Afootnote{nv K P}} sehen.” \hfill{\footnotesize675}&
der keiser begond iehen, &
het er den vater sin erslagen, &
er liez in sine hvlde tragen &
vnd tet im sin genade schin. &
daz nam er vf die trewe sin \hfill{\footnotesize680}&
vnde vf sin ere keiserlich. &
svst wart der ritter heinrich &
von kempten im genennet. &
der keẏser wit erkennet &
sprach wider si zehant: \hfill{\footnotesize685}&
“vnd ist er kvmen in ditz lant, &
daz weiz ich gerne svnder wan. &
wer het avh anders ditz getan, &
daz er nacket hevte streit? &
wan er avch die getvrstikeit \hfill{\footnotesize690}&
trvg in sinem  herzen  hoch, &
daz er bi dem barte zoch &
\edtext{\textit{ein}}{\lemma{ein}\Afootnote{minen K P}} keiser über s\edtext{\textit{ein}}{\lemma{ein}\Afootnote{minen K P}}en tisch. &
sin mvt ist vrolich  vnd  vrisch, &
des engilt er nimmer. \hfill{\footnotesize695}&
min helfe mvz in immer &
genediclichen decken. &
doch wil ich in erschrecken &
vnd vbelich enphahen.” &
svst hiez er balde gahen \hfill{\footnotesize700}&
vnd in zv hove bringen. &
mit zornclichen dingen &
wart er gefvret hin fvr in. &
da gebart er wider in &
als er gehaz im were. \hfill{\footnotesize705}&
“nv saget,” sprach der mere &
Keiser, “wie getorstet ir &
Je gestrichen her zv mir &
oder vur min ovgen komen? &
Jr habt doch wol vernomen, \hfill{\footnotesize710}&
war vmb ich ewer vint wart. &
Jr sit iz doch, der mir den bart &
ane scharsach hat geschœn &
vnd des grimlicher zorn &
vil hares in beravbet hat, \hfill{\footnotesize715}&
daz er ane locke stat. &
daz hat gefrvmet ewer hant. &
daz ir getorstet in ditz lant &
chvmen, dar an wirt wol schin, &
daz ir hochvertick wellet sin \hfill{\footnotesize720}&
vnd vber mvtes wellet pflegen.” &
“gnade,  herre ,” sprach der degen. &
“Jch kom getwungenlichen her. &
da von so bit ich  vnd  ger, &
daz ir verkieset dise tat. \hfill{\footnotesize725}&
min  herre , ein fvrste, der hie stat, &
bi siner hvlde mir gebot, &
daz ich dvrch keiner slachte not &
liez, ich fvre mit im. \hfill{\footnotesize729}&
Jch setz daz hevte vnd nim \hfill{\footnotesize731}&
vf alle mine selikeit, &
daz ich die vart vngerne reit, \hfill{\footnotesize733}&
wan daz ich mvst, sam mir got, \hfill{\footnotesize737}&
er fvllen sin hochgebot. &
wer ich niht vͦz mit kvmen , &
min lehen het er mir  benvmen , \hfill{\footnotesize740}&
wer ich an den stvnden \hfill{\footnotesize743}&
an der vert er wunden.” \hfill{\footnotesize744}&
der keiser lachen da began. \hfill{\footnotesize751}&
er sprach: “ir vz erwelter man, &
Jr sit vnschuldic, hore ich wol. &
da von ich gerne lazen sol &
gegen evch den zorn min. \hfill{\footnotesize755}&
mir vnd got solt sin &
wol tvsent \edtext{\textit{vache}}{\lemma{vache}\Afootnote{varbe P K}}  willekvmen . &
Jr habt mir swer vil  benvmen &
vnd daz leben min genert. &
den lip mvst ich han  verzert , \hfill{\footnotesize760}&
wan ewer helfe, selich man.” &
svst spranch er vf  vnd  lief in an \hfill{\footnotesize762}&
vnd kvst im ovgen vnd \edtext{\textit{lid}}{\lemma{lid}\Afootnote{liden P}}. \hfill{\footnotesize765}&
\edtext{\textit{ein}}{\lemma{ein}\Afootnote{minen K P}} sven lvter vnd \edtext{\textit{ein}}{\lemma{ein}\Afootnote{minen K P}} vrid &
wart gemachet vnder in. &
Jr zwaier vintschaft was da hin, &
wan der keiser hochgeborn &
vnd sin gremelicher zorn \hfill{\footnotesize770}&
was dem ritter niht gevech. &
ein gelt gab er im  vnd  lech, &
daz iars galt zwai hvndert mark. &
sin manheit vrevel  vnd  stark &
bracht in in hohen richtvm \hfill{\footnotesize775}&
vnd in gantzer wirde rvm, &
daz man sin noch gedenket wol. &
\edtext{\textit{dar}}{\lemma{dar}\Afootnote{war K P}} vmb ein itslich ritter sol &
wesen sines gemvtes keck &
vnd werf alle zageheit enweck \hfill{\footnotesize780}&
vnd nev sines libes kraft, &
wan manheit  vnd  ritterschaft &
die zwei die prisent sere; &
si bringent lob vnd ere &
noch einem ieslichen man \hfill{\footnotesize785}&
der \edtext{\textit{si}}{\lemma{si}\Afootnote{in P}} wol \edtext{\textit{gehalten}}{\lemma{gehalten}\Afootnote{geleben P}} kan &
vnd in beiden mac geleben. &
hie sol ditz mer ein ende  geben &
vnd dirre kvrtzen rede werk, &
\edtext{\textit{daz}}{\lemma{daz}\Afootnote{was K P}} ich dvrch den von  tiersberck \hfill{\footnotesize790}&
Jn rime han gerichtet &
vnd von latin getichtet &
Jn devtschen, als er mich bat. &
zv Strazbvrk in der gvten stat, &
da ist er zv dem tvm \hfill{\footnotesize795}&
brobst vnd ein blvm &
schinet manger eren. &
Got welle im selde meren, &
wan er so vil der tvgende hat. &
von wirzebvrch ich Cvnrat \hfill{\footnotesize800}&
mvz im immer heiles biten, &
Er hat der eren strit  gestriten &
mit gerne gebender hende. &
hie hat ditz mere ein ende \hfill{\footnotesize804}&
