v_1 ir werlt minnaere 
v_2 vernemet dise maere 
v_3 wie einem ritter gelanc 
v_4 der nach der werlt lôn ie ranc 
v_5 beide spât und vruo 
v_6 er gedahte in manigen wîz darzuo 
v_7 wie er daz begienge 
v_8 daz er den lôn entvienge 
v_9 wertlicher eren 
v_10 die konte er wol gemêren 
v_12 mit werken und mit worten 
v_11 sîn lop an allen orten 
v_13 sîn leben waz sô volbrâht 
v_14 daz sîn zuo dem besten wart gedaht 
v_15 in allen diutschen landen 
v_16 hette er sich vor schanden 
v_17 alle sîne jâr behuot 
v_18 er waz biderb und guot 
v_19 schoen und aller tugende vol 
v_20 swamit ein man zu der werlt sol 
v_21 bejagen hôher wirde prîs 
v_22 daz kunde wol der herre wîz 
v_23 bedenken und betrahten 
v_24 man sach den vil geslahten 
v_25 ûzerwelte kleider tragen 
v_26 hirsen beizen und jagen 
v_27 kunde er wol unde trîbt sîn vil 
v_28 schâchzabel und sîten spil 
v_29 daz waz sîn kurzwîle 
v_30 wer über tûsent mîle 
v_31 erzeiget im sîn ritterschaft 
v_32 da waere der herre tugenthaft 
v_33 mit guoten willen hin geriten 
v_34 und hette gerne da gestriten 
v_35 nach lop ûf hôher minnen solt 
v_36 er waz den vrouwen alsô holt 
v_37 die wol bescheiden waren 
v_38 daz er in sînen jâren 
v_39 mit lange wernder staete 
v_40 in sô gedienet haette 
v_41 daz elend saeldenhaften wîp 
v_42 sînen minneclîchen lîp 
v_43 lobten und prîsten 
v_44 als uns die buoch bewîsten 
v_45 und ich von in geschriben vant 
v_46 sust waz der herre genant 
v_47 her Wirnet da von Gravenberc 
v_48 er hette werltliche werc 
v_49 gewirket alle sînem jâr 
v_50 sîn herze stille und offenbâr 
v_51 nach der minne tobete 
v_52 sust saz der hochgelobet 
v_53 in einer kemenâten 
v_54 mit vröuden wol beraten 
v_55 er hette ein buoch in sîner hant 
v_56 daran er aventiure vant 
v_57 von der minne geschriben 
v_58 dar ob hette er vertriben 
v_59 den tac untz ûf die vesperzît 
v_60 sîn vröude waz vil hart wît 
v_61 von süezer rede die er laz 
v_62 und dô er alsus eine waz 
v_63 dô kam geslîchen dort her 
v_64 ein wîp nach sînes herzen ger 
v_65 zuo wunsch wol gezieret gar 
v_66 und alsô minneclich gevar 
v_67 daz man nie gesach 
v_68 ir schoene volleclichen brach 
v_69 vür alle vrouwen die nun sint 
v_70 sô reht minneclichez kint 
v_71 ûz wîbes brustes nie geslouf 
v_72 ich spreche daz ouch ûf mînen touf 
v_73 
v_74 
v_75 daz sie noch verrer schoene waz 
v_76 danne Venus oder Palas 
v_77 oder alle gotinne 
v_78 die willent phflagen minne 
v_79 ir antlütze und ir varwe 
v_80 die waren beide garwe 
v_81 durchliuhtec als ein spiegelîn 
v_82 ir varwe gap sô liechten schîn 
v_83 und alsô minneclichen glast 
v_84 da der selbe palast 
v_85 von ir schoene erliuhtet wart 
v_86 der wunsch der haette niht gespart 
v_87 an ir die sînen meisterschaft 
v_88 er hette sîne beste kraft 
v_89 mit ganzem vlîz an sie geleit 
v_90 swaz man von schoenen wîben sît 
v_91 der übergulde waz ir lîp 
v_92 ez wart nie minneclicher wîp 
v_93 beschouwet ûf der erde 
v_94 ouch waz in hôhem werde 
v_95 ir lîp bekleidet schoene 
v_96 die kleider und die krône 
v_97 die die selbe vrouwe kluoc 
v_98 ûf und an ir lîp truoc 
v_99 die waren alsô rîche 
v_100 daz sie sicherlîche 
v_101 nieman vergelten künde 
v_102 ob man sie veile vünde 
v_103 von Gravenberc herr Wirnt 
v_104 erschrac von ir wol zwirnt 
v_105 dô sie kam geslîchen 
v_106 sîn varwe waz im erblîchen 
v_107 unde hart von ir künfte dô 
v_108 in nam des michel wunder sô 
v_109 wanne die vrouwe kaeme 
v_110 ûf spranc der vil genaeme 
v_111 erschrocken und missevar 
v_112 er enphinc die minneclichen gar 
v_113 schoen als er wol kunde 
v_114 er sprach ûz süezem munde 
v_115 vrouwe sît got willekomen 
v_116 swaz ich von wîben hân vernomen 
v_117 der übergülte sît ir gar 
v_118 diu vrouwe sprach mit zuhten dar 
v_119 vil lieber vriunt got lône dir 
v_120 der schric erschrecke sô sere niht vor mir 
v_121 ich bin ez diu selbe vrouwe doch 
v_122 der du wîlent und noch 
v_123 vil lange her gedienet hast 
v_124 swie du vor mir geschrocken stast 
v_125 sô bin ich ez doch daz selbe wîp 
v_126 durch die du sele unde lîp 
v_127 vil dicke hast gewaget 
v_128 dîn herze nie betraget 
v_129 ez trüege ie durch mich hôhen muot 
v_130 du bist biderb und guot 
v_131 alle dîne jâr gewesen 
v_132 
v_133 
v_134 
v_135 
v_136 
v_137 
v_138 
v_139 
v_140 
v_141 
v_142 
v_143 
v_144 
v_145 
v_146 werder ritter ûzerlesen 
v_147 darumbe bin ich komen her 
v_148 daz du nach dûnes herzen ger 
v_150 schouwest wider unde vür 
v_149 mînen lîp in hôher kür 
v_151 wie schoen er sei wie volkomen 
v_152 den hôhen lôn der werden vromen 
v_153 der dich von mir geziehen maht 
v_154 umbe deinen dînen dienst vil geslaht 
v_155 den solt du schouwen unde spaehen 
v_156 ich wil dir gerne hier verjehen 
v_157 waz lônes dir geziehen sol 
v_158 du hast gedienet mir sô wol 
v_159 
v_160 
v_161 den ritter tugentrîch 
v_162 den nam gar wunderlich 
v_163 diser vrouwen teidinc 
v_164 wann der selbe jungelinc 
v_165 sie mit ougen nie gesach 
v_166 und doch diu selbe vrouwe jach 
v_167 ir waere ir dienatman gesîn 
v_168 er sprach genade vrouwe mîn 
v_169 hân ich iuch gedienet iht 
v_170 entriuwen dez enweiz ich niht 
v_171 mich dunket ane lougen 
v_172 daz ich iuch mit mînen ougen 
v_173 habe vil selten nie gesehen 
v_174 sît aber ir geruochet jehen 
v_175 mîn zuo kneht selic wîp 
v_176 sô sol mîn sele und ouch mîn lîp 
v_177 iuch zuo dienste sîn bereit 
v_178 mit willeclicher arbeit 
v_179 immer untz an mînes endes zil 
v_180 ir habt sô hôher vrouden vil 
v_181 und alsô wunnecliche iugent 
v_182 daz iuwer vröudebernde tugent 
v_183 mir vil wol gehelfen mac 
v_184 sô wol mich daz ich disen tac 
v_185 hân gelebet des bin ich vro 
v_186 der ritter sprach mit zuchten dô 
v_187 
v_188 
v_189 gerouchet mir zuo sagen ein teil 
v_190 durch iuwer wunnenberndes heil 
v_191 daz an iuch hôhe vrouwe lît 
v_192 wannen ir geheizen sît 
v_193 oder wannen daz sei genant 
v_194 iuwer name und iuwer lant 
v_195 
v_196 
v_197 ob ich bî allen mînen tagen 
v_198 ie von iuch gehôrte singen oder gesagen 
v_199 
v_200 
v_201 diu vrouwe sprach daz sol geschehen 
v_202 ich wil dir gerne hier verjehen 
v_203 mînes hôchgelopten namen 
v_204 du darft dich sîn niht schamen 
v_205 daz du mir undertaenic bist 
v_206 mir dienet swaz ûf erden ist 
v_207 hordes oder guotes 
v_208 ich bin sô vries mvtes 
v_210 daz under mîner krone sint 
v_209 keiser und küniges kint 
v_211 graven vrîen herzogen 
v_212 haben mir ir knie gebogen 
v_213 und leistent alle mîn gebot 
v_214 ich vürhte nieman ane got 
v_215 der ist gewaltic über mich 
v_216 diu werlt bin geheizen ich 
v_217 der du nun lange hast gegert 
v_218 lônes solt du sîn gewert 
v_219 von mir als ich dir zeige nun 
v_220 hie kome ich dir daz schouwe du 
v_221 da kert sie im den rucke dar 
v_222 der waz in allen orten gar 
v_223 bestecket und behangen 
v_224 mit ungevüegen slangen 
v_225 mit krotten und mit natern 
v_226 ir lîp waz vollen blattern 
v_227 und ungevüegen eizen 
v_228 vliegen und âmeizen 
v_229 ein wunder sâzen 
v_230 ir vleisch die maden âzen 
v_231 biz an daz gebeine 
v_232 sie waz sô gar unreine 
v_233 daz von ir broeden lîp dranc 
v_234 ein alsô engestlicher stanc 
v_235 den nieman mohte erlîden 
v_236 ir rîchez kleit von sîden 
v_237 wart ubel da gehandelt 
v_238 und schier verwandelt 
v_239 in ein boeser ascher tüechelîn 
v_240 ir minneclicher lîhter schîn 
v_241 er stinket und ist missevar 
v_242 reht alsam ein asche gar 
v_243 
v_244 
v_245 da mit schiet sie von dannen 
v_246 daz sie vor verbannen 
v_247 und vor aller kristenheit sei 
v_248 der ritter edel und vrî 
v_249 dô der dise wunder ansach 
v_250 nun muget ir hoeren wie er sprach 
v_251 er muost sîn verwâzen 
v_252 der sich nun wolte lâzen 
v_253 an dînem dienst vinden 
v_254 von wîben und von kinden 
v_255 schiet er da zehant 
v_256 er nam daz kriuz an sîn gewant 
v_257 er vuorte hin über daz wilde mer 
v_258 und half dem edelen gotez her 
v_259 strîten an die heidenschaft 
v_260 da wart der tugenthaft 
v_261 an staeten buozen vunden 
v_262 er warp dort zuo allen stunden 
v_263 da im der lîp erstorben waz 
v_264 daz im diu sele doch genaz 
v_265 nun merket alle die nun sint 
v_266 diser wilden werlt kint 
v_267 dise endehafte maere 
v_268 ez ist alsô gewaere 
v_269 daz man ez gerne hoeren sol 
v_270 der werlt lôn ist jamers vol 
v_271 wir hân ez wol vernomen 
v_272 ich bin sîn an ein ende komen 
v_273 swer an ir dienst vunden wirt 
v_274 daz in diu vröude gar verbirt 
v_275 die got mit sîner staetekeit 
v_276 den ûzerwelten hat bereit 
v_277 
v_278 
v_279 
v_280 
v_281 
v_282 
v_283 
v_284 
v_285 
v_286 
v_287 
v_288 
v_289 
v_290 
v_291 
v_292 
v_293 
v_294 
v_295 
v_296 
v_297 
v_298 
